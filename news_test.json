[
    {
        "news_title": "Кадировці щодня несуть великі втрати на війні, але це приховують – росЗМІ",
        "news_author": "\"Українська правда\"",
        "news_data": "2022-05-05 16:26:00",
        "news_text": "\nРосійські журналісти твердять, що підрозділи, які підпорядковуються главі Чечні Рамзану Кадирову, щодня зазнають великих втрат загиблими і пораненими, але це добре приховується через PR-технології. \nДжерело: журналісти російського видання \"Важные истории\", посилаючись на джерела у владі Чечні та родичів загиблих \nДеталі: Справжні втрати російських військ на війні проти України ретельно приховуються владою, зокрема і силовиками Кадирова,. Проте вже зараз офіційно підтвердили загибель 13 чеченських бойовиків ході бойових дій в Україні.\nЦе один із найнижчих показників втрат серед російських регіонів, і ці дані часто порівнюють з Дагестаном, який межує з Чечнею, де підтвердили загибель щонайменше 123 військовослужбовців.\n\n\n\n\nВодночас, населення Чечні становить близько 1,4 мільйона людей, тоді як Дагестану – 3,1 мільйони. \nДжерело журналістів видання, яке бере участь у транспортуванні тіл загиблих чеченців із України додому, підтверджує, що підрозділи із Чечні зазнають великих втрат вбитими і пораненими щодня.\nВодночас \"кадировські\" війська в Україні створюють в соціальних мережах та російській пропаганді образ чи не найбільш успішних формувань. Над цим особисто працює депутат Держдуми РФ Адам Делімханов.\n\nЧитайте нас у Telegram. Підписуйтесь на наш канал \"УП. Стрічка\"\n\n\n\nВІДЕО ДНЯ\n\n\nДелімханов особисто комунікує з командирами формувань так званих \"ДНР\" і \"ЛНР\", забезпечує надходження добровольців (не лише з Чечні) в російські підрозділи на території України, тиловим забезпеченням, насамперед, \"кадировців\", а також займається інформаційним супроводом діяльності Кадирова.\nРодичі загиблих чеченців кажуть, що охочим поїхати воювати в Україну пропонують виплатити значні суми готівкою відразу, перед перекиданням у театр бойових дій.\nКадиров 5 травня у своєму telegram-каналі оприлюднив відео, на якому начебто підтверджують виплату готівкою 300 тисяч рублів добровольцям перед перекиданням в Україну. Також буцімто їм забезпечують проживання, обмундирування й харчування.\nКрім Делімханова, до інформаційної роботи активно залучений міністр інформації Чечні Ахмед Дудаєв, який організовує приїзд російських пропагандистів, блогерів, а також іноземців до місць дислокації \"кадировців\", які знімають відео про нібито вправність у веденні бою.\nПравозахисник Абубакар Янґулбаєв сказав, що родичі загиблих налаштовані негативно щодо режиму Кадирова. Аргумент посіпаки Путіна про те, що, мовляв, завдяки його правлінню \"в Чечні немає війни\", тепер не працює.\n\"Кавказ Реалії\", які є службою американського урядового медіа \"Радіо Свобода\", на початку квітня повідомляли про 60 загиблих силовиків і військових із Чечні, посилаючись на джерела в силових відомствах Північно-Кавказького федерального округу.\nЧитайте також: Кадировці бояться померти в Україні – учасник Другої чеченської війни, який воює за Україну \nПередісторія:\n\n27 лютого неподалік Гостомеля українські захисники знищили друга Кадирова – генерала Магомеда Тушаєва, який був командирмо 141-го моторизованого полку РФ.\n1 березня Кадиров офіційно визнав загибель 2 і поранення 6 \"кадировців\" за перші 5 діб повномасштабної війни. 10 березня він публічно визнав, що українські військові повідомляють родичів загиблих військових із Чечні про їхню загибель.\nУ березні військові полку \"Азов\", який захищає Маріуполь, потролили Кадирова, який публікує відео, як його бойовики стріляють в порожні вікна зруйнованих будинків і світлофори на вулицях, вдаючи, ніби ведуть важкий бій із \"бандерівцями\".\nЖурналісти пізніше з’ясували, що відео боїв \"кадировців\", які вони начебто вели в різних частинах Маріуполя, були зняті в межах одного міського скверу.\n\n",
        "news_photo": "https://img.pravda.com/images/doc/c/2/c2e0da9-61180140-403.jpg",
        "news_tags": [
            "Кадиров",
            "Чечня",
            "війна",
            "Росія"
        ]
    },
    {
        "news_title": "СБУ затримала соратника Медведчука: готував повалення конституційного ладу",
        "news_author": "Anonimus",
        "news_data": "2022-05-05 16:14:00",
        "news_text": "\nСлужба безпеки затримала в Києві одного з лідерів партії Віктора Медведчука \"Український вибір\", який у змові з російськими спецслужбами займався підготовкою до повалення конституційного ладу в Україні.\nДжерело: СБУ, джерела УП у правоохоронних органах\nДослівно: \"У Києві контррозвідка СБУ затримала одного з лідерів партії Медведчука \"Український вибір\". За даними слідства, він займався підготовкою до повалення конституційного ладу в Україні, координуючи свої дії з російськими спецслужбами.\nЗловмисник розробив концепцію \"народного самодержавства\", яка передбачала насильницьке захоплення влади, знищення фінансово-економічної системи та зміну держкордону. Ці ідеї просували через розгалужену мережу підконтрольних громадських організацій\".\n\n\n\n\nДеталі: Встановлено також, що у 2014 році зловмисник звертався до адміністрації президента РФ щодо особистого прийому з метою \"доповісти\" про підготовку заходів підривної діяльності в Україні.\nПід час обшуків за місцями перебування затриманого правоохоронці виявили документацію та печатки \"громадських організацій\"; заборонену символіку; лист з адміністрації президента РФ про отримане звернення; комп’ютерну техніку, засоби зв’язку та чорнові записи з доказами злочинних дій.\nСБУ не називає імені затриманого. За даними джерел УП в правоохоронних органах, його звуть Олександр Тарнашинський.\n\nЧитайте нас у Telegram. Підписуйтесь на наш канал \"УП. Стрічка\"\n\n\n\nВІДЕО ДНЯ\n\n\n",
        "news_photo": "https://img.pravda.com/images/doc/0/8/082a239-sbu-rs.jpg",
        "news_tags": []
    },
    {
        "news_title": "Київщина: знайшли тіла двох чоловіків, яких окупанти убили і переїхали танком ",
        "news_author": "Ірина Балачук",
        "news_data": "2022-05-05 15:24:00",
        "news_text": "\nПоліція Київщини ексгумувала тіла двох молодих чоловіків, яких російські окупанти розстріляли та переїхали танком у Вишгородському районі.\nДжерело: поліція Київської області у Facebook\nДослівно поліція: \"25 лютого окупанти розстріляли автомобіль з двома мирними жителями в салоні. Але і цього загарбникам виявилося замало – російські окупанти переїхали машину з людьми всередині тяжкою технікою\".\nДеталі: 4 травня тіла молодих чоловіків 22 та 23 років ексгумували у селі Рудня-Тальська.   \n\n\n\n\n\n\nФото поліції \n\nПравоохоронці Іванкова, за участі прокурора та судмедексперта, провели огляд трупів. Після цього тіла загиблих забрали родичі для перепоховання у селі Мирча Бучанського району.\nЩо було раніше: 4 травня поліція повідомила, що у Київській області за добу виявили ще 20 тіл мирних мешканців, яких убили російські окупанти. Зокрема, у селі Шибине виявили тіла чотирьох мирних жителів, які загинули від рук російських окупантів, серед них – дитина 10 років.\nПередісторія: \n\nЧитайте нас у Telegram. Підписуйтесь на наш канал \"УП. Стрічка\"\n\n\n\nВІДЕО ДНЯ\n\n\n\n2 травня у селі Калинівка Макарівської ОТГ Бучанського району Київщини виявили поховання двох чоловіків зі слідами катувань.\n29 квітня на території Бучанського району виявили яму з тілами трьох чоловіків, яких солдати РФ мордували, а потім жорстоко вбили.\n\n",
        "news_photo": "https://img.pravda.com/images/doc/e/b/ebee388-tila690.jpg",
        "news_tags": [
            "Київська область",
            "війна",
            "жертви"
        ]
    },
    {
        "news_title": "UniCredit зарезервував більше 1 мільярда євро на можливі втрати у РФ: шукає варіанти виходу з країни",
        "news_author": "Anonimus",
        "news_data": "2022-05-05 16:12:00",
        "news_text": "\nІталійський банк UniCredit cтворив резерв у розмірі 1,3 млрд євро через можливі втрати в Росії.\nПро це пише Financial Times із посиланням на звіт групи за 1 квартал 2022 року.\nВідповідно до звіту, чистий збиток банку в Росії за цей період досяг €915 млн, тоді як у попередньому кварталі він отримав прибуток у розмірі €44 млн.\nПри цьому виручка російського бізнесу UniCredit склала €230 млн (плюс 82,8% у річному вимірі).\n\n\n\n\nУ березні у банку заявили, що розглядають можливість припинення діяльності в РФ. Тоді банк оцінив можливі втрати від цього у €7,4 млрд.\nГендиректор групи Андреа Орсель у квітні говорив, що банк шукає способи вийти із РФ.\n У відповіді акціонерам напередодні річних зборів минулого місяця UniCredit заявила, що вихід з Росії \"не може і не повинен\" здійснюватися за одну ніч. У керівництві банку сказали, що аналіз триває, і рішення ще не прийнято.\n\nЧитайте нас у Telegram. Підписуйтесь на наш канал \"УП. Стрічка\"\n\n\n\nВІДЕО ДНЯ\n\n\nПеред вторгненням в Україну UniCredit розглядала можливість придбання російського банку \"Открытие\", але вийшла з потенційної угоди одразу після початку війни.\n",
        "news_photo": "",
        "news_tags": [
            "економіка",
            "Росія"
        ]
    },
    {
        "news_title": "Президент Німеччини, якому Київ відмовив у візиті, поговорив із Зеленським",
        "news_author": "\"Європейська правда\"",
        "news_data": "2022-05-05 16:02:00",
        "news_text": "\nПрезидент Німеччини Франк-Вальтер Штайнмаєр провів телефонну розмову з президентом України Володимиром Зеленським, у якій отримав запрошення приїхати в Україну.\nЯк пише \"Європейська правда\", про це повідомляє Spiegel. \nЗазначається, що у 45-хвилинній розмові Штайнмаєр запевнив Зеленського у повній підтримці Німеччиною України. За словами речниці, усі непорозуміння з минулого владнали\" і Зеленський запросив в Україну федерального президента і канцлера. Втім, поки невідомо, чи Штайнмаєр готовий поїхати до Києва і коли можлива ця поїздка.  \nКерівник Офісу президента України Андрій Єрмак підтвердив, що розмова справді відбулася. \"Німеччина залишається потужним союзником України. Про деталі буде офіційне повідомлення, можу лише сказати, що надія росіян на розкол єдності Європи у підтримці України - марна\", - прокоментував він.\n\n\n\n\nНагадаємо, останніми тижнями у відносинах Києва і Берліна виникла додаткова напруга через відмову у візиті Штайнмаєру - українська сторона відмовилась його приймати через багаторічні тісні відносини з Росією, запросивши натомість федерального канцлера.\nОлаф Шольц визнав, що не хоче їхати до Києва, поки там не побуває президент Франк-Вальтер Штайнмаєр, та натякнув, що чекає від України кроків назустріч для залагодження цієї ситуації. \nПосол України в Німеччині Андрій Мельник розкритикував відмову Шольца від візиту до Києва, зазначивши, що той \"вдає ображену ковбасу\" (німецький фразеологізм, який означає \"вдавати невинно ображеного\" - Ред.). \n\nЧитайте нас у Telegram. Підписуйтесь на наш канал \"УП. Стрічка\"\n\n\n\nВІДЕО ДНЯ\n\n\n",
        "news_photo": "",
        "news_tags": [
            "Німеччина",
            "Київ",
            "Зеленський",
            "дипломатичні відносини"
        ]
    },
    {
        "news_title": "Міжнародна донорська конференція зібрала для України $6,5 млрд",
        "news_author": "\"Європейська правда\"",
        "news_data": "2022-05-05 15:48:00",
        "news_text": "\nМіжнародна донорська конференція, присвячена збору коштів для України, що постраждала від війни, зібрала $6,5 млрд.\nПро це заявив прем'єр-міністр Польщі Матеуш Моравецький, виступаючи із заключним словом на конференції, пише \"Європейська правда\".\n\"Дякую за всі внески, я щойно отримав остаточну цифру. Я дуже радий оголосити, що всі ми змогли мобілізувати $6,5 млрд\", - сказав він.\nМоравецький зазначив, що Польща додатково виділить 100 млн євро гуманітарної допомоги.\n\n\n\n\nВін також наголосив на необхідності посилення санкцій проти Росії.\n\"Повне ембарго на російські газ та нафту необхідні. І ми маємо забезпечити конфіскацію російських активів та федеральних резервів. Більше не може бути жодних табу. Кошти мають бути спрямовані на відновлення України\", - сказав польський прем'єр.\nРаніше повідомлялося, що Європейський Союз готовий виділити 200 млн євро на підтримку українців, які через війну переїхали до інших міст та регіонів. \n\nЧитайте нас у Telegram. Підписуйтесь на наш канал \"УП. Стрічка\"\n\n\n\nВІДЕО ДНЯ\n\n\nЯк повідомлялося, президент Європейської ради Шарль Мішель вважає, що донорська конференція стане відправною для європейського плану Маршалла для України, яка потребує допомоги через війну, яку проти неї веде Росія.\nІніціаторами заходу виступили прем’єр-міністр Польщі Матеуш Моравецький та прем’єр-міністр Швеції Магдалена Андерссон.\n",
        "news_photo": "",
        "news_tags": [
            "гроші",
            "Україна"
        ]
    },
    {
        "news_title": "Путін захотів альтернативну \"Вікіпедію\"",
        "news_author": "\"Українська правда\"",
        "news_data": "2022-05-05 15:33:00",
        "news_text": "\nПрезидент Росії Володимир Путін похвалив ініціативу зі створення російської пропагандистської альтернативи для всесвітньо відомої інтернет-енциклопедії \"Вікіпедія\". \nДжерело: стенограма зустрічі Путіна з очільником російського товариства \"Знаніє\" Максимом Дрєвалєм\nПряма мова Путіна: \"Авжеж, об’єктивна, важлива, глибока, інформація, а коли ще й гарно, талановито подана – на це існує запит дуже, тому що користуватися однією \"Вікіпедією\" неможливо.\nМи самі знаємо якість цієї інформації. Коли з’являються талановиті люди, котрі є фахівцями, думці яких можна довіряти – це, звісно, чимало вартує. Це як енциклопедія, тільки вживу\".\n\n\n\n\nДеталі: Дрєваль розповів Путіну, що члени товариства \"Знаніє\" разом зі школярами, викладачами й чиновниками з усієї РФ накопичують якусь базу даних, яка стане підґрунтям для створення \"альтернативної\" російської Вікіпедії. Як саме виглядатиме \"жива енциклопедія\" російської держави – поки невідомо.\nОчільник товариства наполегливо попросив Путіна провести ще одну лекцію з історії для школярів 17-19 травня, бо, як відомо, російський президент захоплюється читанням лекцій з історії, відкладаючи вирішення питань майбутнього РФ. \nДрєваль сказав, що всім надзвичайно сподобався лекція Путіна з історії для школярів у Владивостоці 2021 року, коли один зі школярів вказав Путіну на те, що він плутає Семилітню війну 1756-1763 років та Північну війну 1700-1721 років. За словами голови \"Знанія\", такі виступи Путіна дуже мотивують школярів вивчати історію. \n\nЧитайте нас у Telegram. Підписуйтесь на наш канал \"УП. Стрічка\"\n\n\n\nВІДЕО ДНЯ\n\n\nТакож російський президент дізнався, що голова делегацій на переговорах з Україною Володимир Мединський зайнятий записом лекцій щодо російського імператора Петра І. \nДовідково: У грудні 2015 року Путін підписав указ про відродження товариства \"Знаніє\", яке повинне займатися державною пропагандою в навчальних закладах та стежити за позакласною діяльністю дітей, аби вони знали всі деталі офіційної історії РФ та могли поспілкуватися про це з однолітками. Відповідно до законодавства, це товариство має привілейоване становище і доступ до державного фінансування.\nНазва товариства є такою самою, як і в радянської організації, яка займалась антирелігійною пропагандою та примушувало студентів вишів вивчати прізвища й імена теоретиків марксизму-ленінізму.\nПередісторія:\n\nНа початку широкомасштабного російського вторгнення, російська влада 2 березня попередила Вікіпедію, що вона її заблокує, якщо інтернет-енциклопедія не видалить або не виправить статтю про російську збройну агресію в Україні та реакцію світу. Друге попередження \"Вікіпедії\" влада Росії надіслала наприкінці березня, але припустила, що все може обійтися штрафом завбільшки кілька мільйонів рублів.\nУ квітні Роскомнагляд надіслав російськомовній Вікіпедії догану, що на сторінці інтернет-енциклопедії про Путіна написана правда про вторгнення в Україну та шовінізм російського президента у відносинах з сусідською країною.\n\n",
        "news_photo": "https://img.pravda.com/images/doc/8/a/8ae67ee-icj0wayzxjw8ibuwdirkraqwvasixtgh.jpg",
        "news_tags": [
            "Путін",
            "інтернет",
            "цензура",
            "пропаганда"
        ]
    },
    {
        "news_title": "Захисники \"Азовсталі\" звернулися до Зеленського",
        "news_author": "Роман Петренко",
        "news_data": "2022-05-05 15:19:00",
        "news_text": "\nЗаступник командира полку \"Азов\" капітан Святослав Паламар звернувся до президента Володимира Зеленського, щоб він подбав про поранених військових.\nДжерело: звернення Паламара у Telegram\nПряма мова Паламара: \"Уже третя доба, як ворог прорвався на територію \"Азовсталі\". Тривають важкі кровопролитні бої. Оборонці вже 71 б’ються один на один з переважаючими силами противника.\nВкотре росіяни порушили обіцянку щодо перемир’я та не дали евакуюватися цивільними, які продовжують ховатися у підвалах заводу.\n\n\n\n\nЗакликаємо світову спільноту евакуювати цивільних та особисто звертаюсь до Верховного Головнокомандувача, щоб подбав про поранених солдатів, які в страшних муках помирають від неналежного лікування.\nДайте можливість забрати тіла воїнів, щоб українці змогли попрощатись зі своїми героями. Відреагуйте належним чином на критичну ситуацію, в якій противник не дотримується жодних етичних норм, конвенцій чи законів, знищуючи людей на очах у всього світу, керуючись вседозволеністю і безкарністю\".\nДеталі: 5 травня 2022 року \"Азову\" виповнилося 8 років.\n\nЧитайте нас у Telegram. Підписуйтесь на наш канал \"УП. Стрічка\"\n\n\n\nВІДЕО ДНЯ\n\n\n\n\n\nЧитайте також: Вадим Бойченко: Що може бути гірше пекла? А воно є, і ця фортеця називається \"Азовсталь\"\nПередісторія:\n\nУдень 4 травня рідні та друзі військових Маріупольського гарнізону вийшли на протести в центрі Києва. Вони закликали владу й світ об’єднати зусилля, аби врятувати з оточення захисників Маріуполя.\nГолова фракції \"Слуга народу\" Давид Арахамія підтвердив, що другу добу поспіль триває штурм позицій українських захисників на \"Азовсталі\". За його словами, окупанти вже на території заводу.\nРаніше джерела УП повідомили, що у заблокованому Маріуполі російські військові другий день штурмують завод \"Азовсталь\", у підземеллях якого залишаються українські захисники та цивільні люди, яких ще не евакуювали.\nПрезидент Володимир Зеленський у вечірньому зверненні 3 травня висловив своє переконання, що українській владі вдасться врятувати з \"Азовсталі\" і решту цивільних, і військових.\nГенеральний директор меткомбінату \"Азовсталь\" Енвер Цкітішвілі заявив, що кілька бомбосховищ на заводі настільки потужні, що здатні витримати пряме влучання ядерного боєзаряду.\n\n",
        "news_photo": "https://img.pravda.com/images/doc/d/d/dda879e-screenshot-170.jpg",
        "news_tags": [
            "Азов ",
            "Маріуполь",
            "Зеленський",
            "війна"
        ]
    },
    {
        "news_title": "ЄС надасть 200 млн євро на підтримку українців-переселенців всередині країни",
        "news_author": "Anonimus",
        "news_data": "2022-05-05 15:08:00",
        "news_text": "\nЄвропейський Союз готовий виділити 200 млн євро на підтримку українців, які через війну переїхали до інших міст та регіонів. \nЯк повідомляє \"Європейська правда\", про це заявила президентка Єврокомісії Урсула фон дер Ляєн на міжнародній конференції донорів для України.\nВона нагадала, що з початку повномасштабної війни ЄС надав Україні економічну підтримку на 4 млрд доларів, 3,5 млрд євро на допомогу українцям, які через війну виїхали в країни Євросоюзу та пообіцяв 1,8 млрд для допомоги внутрішнім переселенцям.\n\"Я маю честь оголосити першу обіцянку, і ми раді анонсувати 200 млн євро для внутрішніх переселенців в Україні. Сподіваюся, наш приклад наслідують ще багато інших\", - заявила Урсула фон дер Ляєн. \n\n\n\n\nПрем’єр-міністр Швеції перед цим анонсувала 23 млн доларів на підтримку організацій, які надають гуманітарну допомогу українцям. \nНагадаємо, ініціаторами конференції виступили Польща і Швеція, щоб обговорити, як підтримати стійкість українського суспільства та задовольнити його потреби в довгостроковій перспективі, включно з фінансуванням майбутньої відбудови країни.\nЦя конференція розпочне серію майбутніх заходів з надання допомоги зруйнованій війною Україні в найближчі місяці.\n\nЧитайте нас у Telegram. Підписуйтесь на наш канал \"УП. Стрічка\"\n\n\n\nВІДЕО ДНЯ\n\n\n",
        "news_photo": "",
        "news_tags": [
            "Європа",
            "переселенці"
        ]
    },
    {
        "news_title": "Росіяни обстріляли Святогірську лавру УПЦ МП, 7 поранених",
        "news_author": "Роман Петренко",
        "news_data": "2022-05-05 15:42:00",
        "news_text": "\nСемеро біженців поранені внаслідок обстрілу російськими військами Свято-Успенської Святогірської лаври що на Донеччині.\nДжерело: Українська православна церква, Офіс генпрокурора\nДеталі: Вранці 4 травня збройні сили РФ нанесли авіаудар по Святогорську Краматорського району.\nПід приціл окупантів потрапила Свято-Успенська Святогірська лавра, яка нині є притулком для біженців від російської збройної агресії.\n\n\n\n\nЗа даними УПЦ, у Лаврі проживає, крім братії, 300 біженців, з них 50 дітей. Усі мешканці працюють над усуненням наслідків вибуху.\nТакож інформують, що у Святогірській Лаврі з 26 квітня немає мобільного зв’язку, а з 27 квітня немає інтернету.\nВнаслідок обстрілу території лаври пошкоджено будівлю гуртожитку, поранення отримали 7 цивільних громадян.\n\nЧитайте нас у Telegram. Підписуйтесь на наш канал \"УП. Стрічка\"\n\n\n\nВІДЕО ДНЯ\n\n\n\n",
        "news_photo": "https://img.pravda.com/images/doc/8/6/863bb67-photo-2022-05-05-10-16-38--1-.jpg",
        "news_tags": [
            "Донецька область",
            "церква",
            "війна",
            "Росія"
        ]
    },
    {
        "news_title": "Зеленський на конференції донорів розповів, яким бачить \"план Маршалла\" для України",
        "news_author": "\"Європейська правда\"",
        "news_data": "2022-05-05 14:15:00",
        "news_text": "\nПрезидент України Володимир Зеленський на міжнародній конференції донорів для України розповів, якою бачить ефективну допомогу партнерів для сприяння перемозі та відбудові України.\nПро це повідомляє \"Європейська правда\".\n\"Як закінчиться ця брутальна війна, буде вирішуватися не тільки на полі бою - це залежить також від економічної, фінансової, гуманітарної підтримки і здатності забезпечити нормальне життя на звільнених територіях і відбудувати те, що було зруйноване російською армією. Свобода має продемонструвати, що захищає і дає більше, ніж тиранія, яка десятиліттями отримувала гроші за продаж нафти, газу та інших ресурсів\", - зазначив він. \nПо-перше, зауважив він, Україна зараз, під час війни, потребує фінансової допомоги, щоб закривати усі соціальні, гуманітарні та військові потреби. \n\n\n\n\nПо-друге, зазначив Зеленський, Україні потрібен стратегічний план міжнародної підтримки України - сучасний аналог \"плану Маршалла\". \n\"Це гроші, технології, фахівці і можливості зростання, необхідні для повернення до мирного життя, модернізації та соціальний розвиток. Це буде інвестиція у стабільність всієї Центральної та Східної Європи… Відбудова України має стати таким же історичним прикладом з нашого часу, як і відбудова європейських країн після Другої світової\", - зазначив Володимир Зеленський. \nВін зауважив, що якщо допомога буде достатньою і своєчасною, це додатково сприятиме тому, щоб українці, які через війну виїхали за кордон, повернутися на батьківщину. \n\nЧитайте нас у Telegram. Підписуйтесь на наш канал \"УП. Стрічка\"\n\n\n\nВІДЕО ДНЯ\n\n\nПрезидент повторив свою ідею про \"патронат\" певних країн над областями і містами України, які постраждали від бойових дій у процесі їхньої відбудови.\nЗазначимо, конференція донорів проходить у Варшаві, її співорганізаторами є Польща і Швеція, у партнерстві з Європрадою та Єврокомісією та за участі ООН. Захід задуманий як платформа для обговорення допомоги Україні у найближчій та довгостроковій перспективі. \n",
        "news_photo": "",
        "news_tags": [
            "Зеленський",
            "гроші",
            "війна"
        ]
    },
    {
        "news_title": "Лукашенко вважає, що \"операція росіян\" в Україні \"затягнулася\"",
        "news_author": "Олена Рощіна",
        "news_data": "2022-05-05 14:41:00",
        "news_text": "\nСамопроголошений президент Білорусі Олександр Лукашенко заявив, що не думав, що російська \"спецоперація\", як називають війну у Кремлі, \"затягнеться таким чином\".\nДжерело: Олександр Лукашенко в інтерв'ю \"Associated Press\", \"БЕЛТА\"\nПряма мова: \"Але я не настільки занурений у цю проблему, щоб сказати, за планом у них там йде, у росіян, як вони кажуть, або як я це відчуваю. Я ще раз це наголошую: я це відчуваю так, що операція ця затяглася\".\nДеталі: Хоча Росія використовує територію Білорусі для атак на Україну, розміщує там військову техніку і лікує своїх солдатів, Лукашенко запевнив, що Білорусь робила та робить \"все для того, щоб цієї війни не було\".\n\n\n\n\n\"Ми категорично не сприймаємо жодної війни\", – сказав він.\nЛукашенко додав, що йому відомо, що Росія пропонує Україні, а відповідь на питання, чому Україна \"не зацікавлена\" у переговорах з РФ, \"можна знайти у Вашингтоні\".\n",
        "news_photo": "https://img.pravda.com/images/doc/0/a/0ad341f-lukashenko-ap--belta-.jpg",
        "news_tags": [
            "Лукашенко",
            "війна",
            "Білорусь",
            "Рабінович"
        ]
    },
    {
        "news_title": "Україна перейшла у контрнаступ на двох напрямках – Залужний",
        "news_author": "Роман Петренко",
        "news_data": "2022-05-05 14:02:00",
        "news_text": "\nГоловнокомандувач Збройними силами Валерій Залужний повідомив про перехід сил оборони України до контрнаступальних дій на Харківському та Ізюмському напрямках.\nДжерело: Залужний під час розмови з головою об’єднаного комітету начальників штабів США генералом Марком Міллі\nПряма мова Залужного: \"Традиційно поінформував свого американського колегу про оперативну обстановку.\nЗокрема, про переміщення основних зусиль противника на Луганський напрямок, де в районі Попасної, Кремінної і Торського тривають запеклі бої, а також про перехід сил оборони України до контрнаступальних дій на Харківському та Ізюмському напрямках.\n\n\n\n\nАкцентував на поновленні застосування російським агресором крилатих ракет. Головною метою цих дій є руйнування логістичних шляхів постачання військово-технічної допомоги Україні…\nТому питання надання Україні ракетних систем залпового вогню M142 HIMARS та М270 MLRS є дуже актуальним\".\n",
        "news_photo": "https://img.pravda.com/images/doc/1/7/1781117-81bc483-274457397-4786933168051512-8459482712563897715-n--3-.jpg",
        "news_tags": [
            "Залужний",
            "Збройні сили",
            "війна"
        ]
    },
    {
        "news_title": "Кремль впевнений, що західна зброя не завадить Росії перемогти у війні",
        "news_author": "Роман Петренко",
        "news_data": "2022-05-05 13:44:00",
        "news_text": "\nПрессекретар Путіна Дмитро Пєсков заявив, що розвіддані та інша допомога ЗСУ з боку НАТО не завадять Росії досягти всієї мети спецоперації.\nДжерело: Пєсков у коментарі журналістам, якого цитують росЗМІ\nПряма мова Пєскова: \"Нашим військовим добре відомо, що США, Велика Британія, НАТО в цілому на постійній основі передають розвіддані, інші параметри українським ЗС.\nУ поєднанні з потоками озброєння, які ці ж країни та альянс спрямовують в Україну, це всі дії, які не сприяють швидкому завершенню \"спецоперації\", але не здатні завадити досягненню поставленої мети під час \"спеціальної воєнної операції\".\n\n\n\n\nНагадаємо: Палата представників США схвалила законопроєкт про ленд-ліз, який дозволить більш ефективно надсилати зброю, боєприпаси та обладнання в Україну.\n\nЧитайте нас у Telegram. Підписуйтесь на наш канал \"УП. Стрічка\"\n\n\n\nВІДЕО ДНЯ\n\n\n",
        "news_photo": "https://img.pravda.com/images/doc/a/c/acbb51d-9e3c19e-d778c07-peskov--1---1-.jpg",
        "news_tags": [
            "Росія",
            "пропаганда",
            "Путін",
            "війна"
        ]
    },
    {
        "news_title": "Чорнобаївка: сільський голова після \"візиту\" росіян – у лікарні, його заступник – у полоні",
        "news_author": "Олена Рощіна",
        "news_data": "2022-05-05 13:06:00",
        "news_text": "\n2 травня російські військові захопили приміщення Чорнобаївської сільської ради в Херсонській області, у сільського голови Ігоря Дударя провели \"обшук\", після якого він потрапив до лікарні, а заступника голови Євгенія Родіонова викрали.\nДжерело: Чорнобаївська сільська рада\nДослівно: \"2 травня о 7 годині озброєними військовими було захоплено приміщення Чорнобаївської сільської ради. Зірвано Державний Прапор України, зламано замки у службових кабінетах та сейфах, проведено обшук, працівників не допущено до робочих місць, вивішено російський прапор.\nТого ж дня, після допиту, з приміщення сільської ради викрадено заступника сільського голови Родіонова Євгенія Олександровича. Інформація про місце його перебування наразі відсутня.\n\n\n\n\nТакож за місцем проживання сільського голови Дударя Ігоря Михайловича військовими проведено обшук із пошкодженням майна. \nЗ 2 травня сільський голова перебуває у тяжкому стані в лікарні, а за самою лікарнею ведеться нагляд російськими солдатами\".\nДеталі: Чорнобаївська сільрада пояснила, що через відсутність на території громади мобільного зв’язку та Інтернету з 30 квітня до 4 травня не було можливості висвітлити достовірну інформацію про ці події.\n\nЧитайте нас у Telegram. Підписуйтесь на наш канал \"УП. Стрічка\"\n\n\n\nВІДЕО ДНЯ\n\n\nУ сільраді наголосили, що її працівники залишаються вірними присязі посадової особи місцевого самоврядування і продовжують вірно служити громаді та народові України.\nДружина заступника голови сільради Чорнобаївки Інна Родіонова 3 травня повідомила у Facebook про викрадення свого чоловіка, а 4 травня у коментарях поінформаувала, що Євгенія Родіонова \"ще не відпустили, перебуває в полоні\".\nСпершу ходили чутки, що Ігоря Дударя також взяли в полон. \nНагадаємо: У селі Чорнобаївка на Херсонщині українські бійці не раз знищували російську військову техніку, зокрема літаки. Про стійкість Чорнобаївки вже почали ходити легенди.\nЧитайте також: Зеленський: Чорнобаївка увійде в історію воєн\nТри Чорнобаївки. Історія українського \"бермудського трикутника\" на Херсонщині\n",
        "news_photo": "https://img.pravda.com/images/doc/b/9/b953e6c-chornobajvka.jpg",
        "news_tags": [
            "Херсонська область",
            "окупація",
            "війна"
        ]
    },
    {
        "news_title": "Поліція Іспанії підтверджує затримання Шарія – ЗМІ",
        "news_author": "\"Європейська правда\"",
        "news_data": "2022-05-05 13:26:00",
        "news_text": "\nНаціональна поліція Іспанії підтверджує затримання у Таррагоні проросійського блогера Анатолія Шарія за звинуваченням у державній зраді.\nПро це, як пише \"Європейська правда\", повідомляє видання El Diario з посиланням на джерела в іспанській поліції.\nУ поліції підтверджують, що Шарія затримали \"за міжнародним ордером на арешт\".\nДжерела в іспанській поліції повідомляють, що \"він буде притягнутий до відповідальності\". Зазначається, що Іспанія та Україна підписали угоду про співпрацю у боротьбі з міжнародною злочинністю.\n\n\n\n\nРаніше, у Службі безпеки України повідомили, що в Іспанії затримали проросійського блогера Анатолія Шарія, якого СБУ підозрює у державній зраді.\nЦе стало можливим завдяки тісній взаємодії Служби безпеки України з Офісом генерального прокурора, міжнародними партнерами та у результаті багаторівневої спецоперації українських правоохоронців.\nУкраїнська спецслужба підозрює Шарія у вчиненні злочинів, передбачених двома статтями Кримінального кодексу України:\n\nЧитайте нас у Telegram. Підписуйтесь на наш канал \"УП. Стрічка\"\n\n\n\nВІДЕО ДНЯ\n\n\n\nст. 111 (Державна зрада)\nст. 161 (Порушення рівноправності громадян залежно від їх расової, національної належності, релігійних переконань, інвалідності та за іншими ознаками).\n\nНа переконання слідчих СБУ, він здійснював протиправну діяльність на шкоду національній безпеці України в інформаційній сфері. Є підстави вважати, що Шарій діяв на замовлення іноземних структур.\nДокази слідства підтверджені низкою експертних досліджень, які встановили, що в інтерв’ю та виступах Шарія наявні факти його підривної діяльності проти України.\n",
        "news_photo": "",
        "news_tags": []
    },
    {
        "news_title": "Можливі переговори Зеленського і Путіна стали на паузу після приїзду Джонсона – джерела ",
        "news_author": "Ірина Балачук, Роман Романюк",
        "news_data": "2022-05-05 13:32:00",
        "news_text": "\nПісля приїзду прем'єр-міністра Великої Британії Бориса Джонсона до Києва можлива зустріч президентів України Володимира Зеленського та Росії Володимира Путіна стала менше імовірною.\nДжерело: стаття \"Української правди\" \"Від \"капітуляції\" Зеленського до капітуляції Путіна. Як ідуть переговори з Росією\"\nДослівно зі статті: \"Російська сторона… була фактично готова до зустрічі Зеленський – Путін. \nАле сталися дві речі, після яких член делегації України Михайло Подоляк мусив відкрито визнати, що зустріч президентів уже \"не на часі\".\n\n\n\n\nПерша – викриття звірств, зґвалтувань, вбивств, розправ, грабунку, невибіркових бомбардувань та сотень і тисяч інших воєнних злочинів, вчинених російськими військами на тимчасово захоплених українських територіях…\nДруга перепона для домовленостей з росіянами прилетіла до Києва 9-го квітня\".\nДеталі: За даними джерел УП наближених до Зеленського, прем'єр-міністр Великої Британії Борис Джонсон, який майже без попередження з'явився у столиці, привіз два простих меседжі.\n\nЧитайте нас у Telegram. Підписуйтесь на наш канал \"УП. Стрічка\"\n\n\n\nВІДЕО ДНЯ\n\n\nПерший про те, що Путін – воєнний злочинець, його треба дотискати, а не домовлятись із ним.\nІ другий – якщо Україна готова з ним підписувати якісь угоди про гарантії, то вони – ні.\nТака позиція Джонсона засвідчила: колективний Захід, який ще у лютому пропонував Зеленському здатись і втікати, тепер відчув, що Путін насправді зовсім не такий всесильний, яким його собі уявляли, і що саме зараз з'явився шанс \"його дотискати\".\nЧерез три дні після того, як Джонсон поїхав назад до Великобританії, Путін вийшов до публіки та заявив, що переговори з Україною \"зайшли в глухий кут\". \nА ще через три дні в Київ знову приїхав Роман Абрамович, і президент Зеленський офіційно заявив, що безпекових угод з Росією може бути дві: одна стосуватиметься власне співіснування України з РФ, друга – виключно гарантій безпеки, бо не усі \"бачать себе за одним столом із РФ\".\nПісля цього, за словами джерел УП, двосторонній переговорний процес став на паузу. \nПередісторія:\n\n2 квітня очільник переговорної групи з росіянами Давид Арахамія висловив думку, що особисті перемовини лідерів України й Росії можливі найближчим часом у Стамбулі чи Анкарі в Туреччині.\nЗеленський 4 квітня заявив, що чим довше Росія затягуватиме з зустріччю президентів України та РФ, тим гірше для неї самої.\n31 березня президент Туреччини Реджеп Тайіп Ердоган заявив, що має намір провести зустріч президентів України Володимира Зеленського та Росії Володимира Путіна найближчим часом.\n10 березня міністр закордонних справ Туреччини Мевлют Чавушоглу заявив, що президент Росії Володимир Путін не проти прямих переговорів із президентом України Володимиром Зеленським. 11 березня це підтвердили у Кремлі. \n23 квітня Зеленський сказав, що на переговорах із Путіним буде обговорювати винятково питання відновлення територіальної цілісності України та майбутнє окупованого Криму й Донбасу.\nНаприкінці квітня президент Зеленський заявляв, що ризики розірвання всіх переговорних процесів із росіянами дуже великі через злочини й звірства окупантів проти цивільного населення. \n\n",
        "news_photo": "https://img.pravda.com/images/doc/9/e/9e2d261-zelenskyj-dzonson.jpg",
        "news_tags": [
            "Зеленський",
            "Путін",
            "переговори",
            "Борис Джонсон"
        ]
    },
    {
        "news_title": "Лукашенко: Застосування ядерної зброї абсолютно неприпустиме",
        "news_author": "Олена Рощіна",
        "news_data": "2022-05-05 14:01:00",
        "news_text": "\nСамопроголошений президент Білорусі Олександр Лукашенко вважає неприпустимим застосування ядерної зброї, але не може сказати, чи має Росія такі плани.\nДжерело: Олександр Лукашенко в інтерв'ю \"Associated Press\", \"БЕЛТА\"\nПряма мова: \"Абсолютно вважаю, що застосування ядерної зброї неприпустиме, ще й тому, що це поруч із нами. Не зовсім тут, але не за океаном, як Сполучені Штати. Неприпустимо взагалі... що нашу земну кулю з орбіти може зірвати і ми полетимо невідомо куди. Застосування ядерної зброї є неприпустимим.\nЧи може Росія, чи не може – це вам треба поставити керівництву Росії це питання\".\n\n\n\n\nДеталі: За даними держагентства \"Белта\", журналіст цікавився думкою Лукашенка щодо гіпотетичної можливості застосування ядерної зброї у разі затягування військових дій в Україні та запитував, чи вважає він це взагалі допустимим чи певною \"червоною лінією\".\n\nЧитайте нас у Telegram. Підписуйтесь на наш канал \"УП. Стрічка\"\n\n\n\nВІДЕО ДНЯ\n\n\n",
        "news_photo": "https://img.pravda.com/images/doc/9/e/9eedca6-lukashenko-interview-ap--belta-.jpg",
        "news_tags": [
            "Лукашенко",
            "ядерна зброя",
            "Росія",
            "Україна"
        ]
    },
    {
        "news_title": "Шарія передадуть Україні – Веніславський",
        "news_author": "Роман Петренко",
        "news_data": "2022-05-05 12:56:00",
        "news_text": "\nПроросійського блогера Анатолія Шарія, якого затримали в Іспанії, передадуть в Україну і буде суд, впевнений представник президента у Конституційному суді Федір Веніславський.\nДжерело: Веніславський в ефірі телемарафону\nПряма мова Веніславського: \"Його затримали в рамках міжнародної правової допомоги, в рамках розшуку пана Шарія за вчинення ним низки кримінальних важких злочинів на території України.\nВідповідно зараз буде започаткована процедура його екстрадиції до України, і він постане перед українським судом і буде нести відповідальність за українськими законами.\n\n\n\n\nВін точно потрапить на територію України і буде переданий у руки правосуддя, - в мене сумнівів також немає\".\nДеталі: Веніславський наголосив, що європейські країни ретельно стежать за дотриманням правових процедур щодо затримання і передачі Шарія.\nПередісторія: 5 травня в Іспанії затримали Шарія, якого СБУ підозрює у державній зраді.\n\nЧитайте нас у Telegram. Підписуйтесь на наш канал \"УП. Стрічка\"\n\n\n\nВІДЕО ДНЯ\n\n\n",
        "news_photo": "https://img.pravda.com/images/doc/b/f/bff0208-f9ba5b4-b546eb0-e35fe64-0--2-.jpg",
        "news_tags": [
            "Шарій",
            "держзрада",
            "суд",
            "Росія"
        ]
    },
    {
        "news_title": "Російська армія блокує виїзд із Херсонської області та в'їзд до неї",
        "news_author": "Олена Рощіна",
        "news_data": "2022-05-05 12:30:00",
        "news_text": "\nРосійські військові вже кілька днів блокують Херсонську область на в'їзд та виїзд до Миколаєва та інших міст, підконтрольних владі України.  \nДжерело: партія \"Слуга народу\", \"Суспільне\" \nДеталі: Голова Херсонської обласної організації партії \"Слуга Народу\", перший заступник голови Херсонської облради Юрій Соболевський повідомив, що російські загарбники заблокували можливість виїжджати за межі Херсонської області, яку окупували.\nПряма мова Соболевського: \"Останні дні вони заблокували в’їзд та виїзд з області до Миколаєва та інших міст. Це велика проблема. Мова навіть йде не про гуманітарні коридори, ми розуміємо, що вони їх не дадуть. Вони зацікавлені, щоб у нас було гірше – а це краще для них\".\n\n\n\n\nДеталі: Кореспонденти \"Суспільного\" повідомляють, що військові РФ не випускають нікого  і не впускають до окупованого Херсону, повертають назад навіть рейсові автобуси.\n\nЧитайте нас у Telegram. Підписуйтесь на наш канал \"УП. Стрічка\"\n\n\n\nВІДЕО ДНЯ\n\n\n",
        "news_photo": "",
        "news_tags": [
            "Херсон",
            "Херсонська область",
            "окупація",
            "війна"
        ]
    },
    {
        "news_title": "Прикордонників посилили трофейною БМП-2",
        "news_author": "Роман Петренко",
        "news_data": "2022-05-05 12:23:00",
        "news_text": "\nНа Сумщині прикордонний парк броньованої техніки посилено трофейною БМП-2\nДжерело: Східне регіональне управління ДПСУ\nДеталі: Захисники кордону отримали від голови Роменської військової адміністрації трофейну російську БМП-2.\nЗазначається, що ця техніка дісталася як трофей, вже відремонтована і відправляється обороняти український кордон.\n\n\n\n\n\n\nЧитайте нас у Telegram. Підписуйтесь на наш канал \"УП. Стрічка\"\n\n\n\nВІДЕО ДНЯ\n\n\n",
        "news_photo": "https://img.pravda.com/images/doc/b/6/b65b0ac-279083804-331126369123595-8912056199929909887-n--1-.jpg",
        "news_tags": [
            "Прикордонна служба",
            "кордон",
            "війна",
            "Росія"
        ]
    },
    {
        "news_title": "У Росії визнали, що не зможуть провести парад Перемоги у Донецьку та Луганську",
        "news_author": "Ірина Балачук",
        "news_data": "2022-05-05 12:11:00",
        "news_text": "\nПараду на честь 9 травня в окупованих Донецьку та Луганську не буде вперше з 2014 року, коли ці території були захоплені росіянами.\nДжерело: російське пропагандистське видання РИА Новости з посиланням на першого заступника глави адміністрації президента РФ Сергія Кирієнка\nПряма мова Кирієнка в Маріуполі: \"Парад Перемоги та \"Безсмертний полк\" цього дня Перемоги в Донецьку та Луганську поки провести неможливо, але цей час скоро прийде\".\nЩо було раніше: 4 травня українська розвідка повідомила, що окупанти планують \"святкування\" Дня перемоги у зруйнованому Маріуполі замість Донецька, російські пропагандисти також заявляли, що 9 травня буде \"свято\" в окупованій Михайлівці Запорізької області.\n\n\n\n\nПередісторія: \n\nНаприкінці квітня ватажок так званої \"ДРН\" Денис Пушилін заявив, що скасував парад Перемоги та ходу Безсмертного полку 9 травня нібито через загрозу обстрілів.\nВодночас окупанти готуються святкувати 9 травня у Маріуполі. Там загарбники встановили свій \"символ підтримки Росії\" – страшний чорний пам’ятник \"бабці з прапором Радянського союзу\" і готуються влаштувати \"парад полонених\" з переодягнутих у форму ЗСУ жителів Маріуполя.\nРаніше державна зрадниця Галина Данильченко, яка називає себе мером окупованого Мелітополя, заявила, що готується масштабно святкувати 9 травня цього року.\n\n",
        "news_photo": "https://img.pravda.com/images/doc/5/0/50cb1c7-den-peremogy690.jpg",
        "news_tags": [
            "Луганськ",
            "Донецьк",
            "окупація",
            "9 травня"
        ]
    },
    {
        "news_title": "Спікерка німецького Бундестагу планує візит до Києва",
        "news_author": "\"Європейська правда\"",
        "news_data": "2022-05-05 11:51:00",
        "news_text": "\n\n\nСпікерка німецького Бундестагу Бербель Бас хоче відвідати Київ з візитом.\nПро це, як пише \"Європейська правда\", повідомляє Spiegel.\nВона може стати найбільш високопоставленим представником влади Німеччини, який здійснив візит до Києва з початку війни.\nРечниця спікерки повідомила у четвер, що та хоче поїхати в Україну на запрошення свого колеги Руслана Стефанчука, щоб вшанувати пам'ять усіх жертв Другої світової війни та провести з ним політичні переговори.\n\n\n\n\nДень пам’яті жертв Другої світової війни в Україні відзначається 8 травня.\nЯк голова Бундестагу політик СДПН займає другу посаду в Німеччині після федерального президента Франка-Вальтера Штайнмаєра.\nНагадаємо, у середині квітня візит Штайнмаєра зірвався, оскільки українська сторона відмовилась його приймати через багаторічні тісні відносини з Росією.\n\nЧитайте нас у Telegram. Підписуйтесь на наш канал \"УП. Стрічка\"\n\n\n\nВІДЕО ДНЯ\n\n\n\n\n",
        "news_photo": "",
        "news_tags": [
            "Німеччина",
            "Україна",
            "Київ",
            "дипломатичні відносини"
        ]
    },
    {
        "news_title": "Генштаб розробив мобільний додаток \"Русский корабль, иди нах@й\"",
        "news_author": "Роман Петренко",
        "news_data": "2022-05-05 11:35:00",
        "news_text": "\nAlty та Генеральний штаб ЗСУ розробили мобільний трекер втрат окупанта, який відображає актуальну статистику по втратах особового складу та військової техніки РФ в лайв-режимі, і містить набір зручних віджетів.\nДжерело: Генштаб\nДеталі: 5 травня запустили мобільний застосунок на платформі iOS під назвою \"Русский корабль, иди нах@й\".\nВерсія для Android-пристроїв очікується згодом.\n\n\n\n\nЗастосунок містить зручний віджет, який можна розмістити на головному екрані свого смартфону для миттєвого перегляду інформації.\nМожна обрати один з трьох варіантів віджетів за розміром, який буде розміщений на головному екрані смартфону: маленький – відображає дані про втрати особового складу; середній – відображає дані не лише про втрати особового складу, а й про втрати великої військової техніки; великий – охоплює всю інформацію про ворожі втрати, вказані на головному екрані застосунку.\nСеред додаткових опцій в застосунку є мапа актуальних сповіщень про повітряну тривогу в Україні, а також можливість перерахувати кошти на підтримку ЗСУ.\n\nЧитайте нас у Telegram. Підписуйтесь на наш канал \"УП. Стрічка\"\n\n\n\nВІДЕО ДНЯ\n\n\n",
        "news_photo": "https://img.pravda.com/images/doc/7/7/77bb488-279331938-309739294672489-2411889764506122703-n--1-.jpg",
        "news_tags": [
            "Генштаб",
            "Збройні сили",
            "війна",
            "Росія"
        ]
    },
    {
        "news_title": "В МЗС Польщі здивовані заявами Папи Франциска про війну в Україні",
        "news_author": "\"Європейська правда\"",
        "news_data": "2022-05-05 11:25:00",
        "news_text": "\n\n\nМіністерство закордонних справ Польщі занепокоєне заявами Папи Римського про війну в Україні.\nПро це, як пише \"Європейська правда\", повідомляє RMF24.\nОстанні слова Папи про війну дипломати сприйняли з відразою і здивуванням. Досі у Франциска були проблеми з прямим визначенням агресора, але в недавньому інтерв’ю італійській пресі він прямо заявив, що \"НАТО гавкає на Росію\" і що Альянс міг спровокувати Москву на напад на Україну.\nФранциск також виключив можливість візиту до Києва, але сказав, що буде радий поспілкуватися з Путіним у Кремлі.\n\n\n\n\nУ відповідь у Міністерстві закордонних справ України обережно нагадали Папі Франциску, що єдиним винуватцем війни в Україні є Росія, та повторили запрошення для понтифіка відвідати Київ. \nМіністерство закордонних справ Польщі неофіційно визнає, що позиція Святого Престолу суперечить польським національним інтересам.\nДипломати намагаються не звертати зайвої уваги на заяви папи. Вони стверджують, що догмат про непогрішність папи стосується лише питань віри, а не зовнішньої політики. Проте польська місія у Ватикані має ще більше працювати над наданням достовірної інформації про війну в Україні.\n\nЧитайте нас у Telegram. Підписуйтесь на наш канал \"УП. Стрічка\"\n\n\n\nВІДЕО ДНЯ\n\n\nЧитайте також: Папа, що образив українців: що стало причиною останніх рішень та заяв понтифіка.\n\n\n",
        "news_photo": "",
        "news_tags": [
            "Папа Римський",
            "Україна",
            "Польща"
        ]
    },
    {
        "news_title": "На Миколаївщині росіяни за ніч поранили кількох людей і завдали багато шкоди",
        "news_author": "Олена Рощіна",
        "news_data": "2022-05-05 11:05:00",
        "news_text": "\nМиколаївську область інтенсивно обстрілювали у ніч на 5 травня, є кілька поранених, у Миколаєві пошкоджено газопроводи й контактну мережу.\nДжерело: голова Миколаївської ОВА Віталій Кім та міський голова Миколаєва Олександр Сєнкевич\nПряма мова Кіма: \"Сьогодні всю ніч бомбили-бомбили, до 9 травня все ущільнюється бомбьожка.\nСтаном на 10:30 жертв немає, кілька поранених.\n\n\n\n\nБагато збитків матеріальних. Це ми переживемо, головне, що немає жертв\".\nДеталі: Мер Миколаєва Олександр Сєнкевич тако повідомив, що в обласному центрі внаслідок нічних обстрілів пошкоджено контактну мережу й газопроводи на кількох вулицях, \nРемонтні бригади відновлюють газопостачання на кількох вулицях Інгульського району. Без газу в місті залишилося більше 290 абонентів. Усі витоки газу локалізовані.\n\nЧитайте нас у Telegram. Підписуйтесь на наш канал \"УП. Стрічка\"\n\n\n\nВІДЕО ДНЯ\n\n\nФахівці КП \"Миколаївелектротранс\" працюють над відновленням контактної мережі. \nПоки що рух тролейбусів №2 здійснюється за маршрутом мікрорайон Намив – Автовокзал. Інші маршрути працюють без змін: №4 Миколаїв Вантажний – Намив, №6 3-тя Воєнна – Намив (без берега).\n",
        "news_photo": "",
        "news_tags": [
            "Миколаїв",
            "Миколаївська область",
            "війна"
        ]
    },
    {
        "news_title": "З Київського моря дістали збитий російський бойовий вертоліт ",
        "news_author": "Ірина Балачук",
        "news_data": "2022-05-05 11:02:00",
        "news_text": "\nУ Київській області прикордонники та військові ЗСУ дістали з Київського водосховища на сушу бойовий вертоліт окупантів.\nДжерело: Державна прикордонна служба\nДослівно ДПСУ: \"На Київщині прикордонники Житомирського загону спільно із побратимами зі Збройних Сил України виловили \"крокодила\". Так рашисти називають один зі своїх бойових вертольотів.\nЗахисники України вміло трансформували його у підводний човен та відправили за курсом російського воєнного корабля\".\n\n\n\n\n\nДеталі: Днями підрозділ ЗСУ підважив затонулий вертоліт на буях, а прикордонники підняли його на сушу. \n\n\nФото ДПСУ\n\nУ ДПСУ зазначили, що \"прикордонники продовжують очищати Україну від рашистського сміття – як біологічного походження, так і від металобрухту\".\n\nЧитайте нас у Telegram. Підписуйтесь на наш канал \"УП. Стрічка\"\n\n\n\nВІДЕО ДНЯ\n\n\n",
        "news_photo": "https://img.pravda.com/images/doc/d/8/d8e1dc5-vertolit690.jpg",
        "news_tags": [
            "Київська область",
            "війна",
            "Прикордонна служба"
        ]
    },
    {
        "news_title": "В Іспанії затримали Шарія",
        "news_author": "Роман Петренко",
        "news_data": "2022-05-05 10:35:00",
        "news_text": "\nВ Іспанії затримали проросійського блогера Анатолія Шарія, якого СБУ підозрює у державній зраді\nДжерело: СБУ\nДеталі: Правоохоронні органи Іспанії затримали Шарія 4 травня.\nЦе стало можливим завдяки тісній взаємодії Служби безпеки України з Офісом генерального прокурора, міжнародними партнерами та у результаті багаторівневої спецоперації українських правоохоронців.\n\n\n\n\nУкраїнська спецслужба підозрює Шарія у вчиненні злочинів, передбачених двома статтями Кримінального кодексу України:\n\n- ст. 111 (Державна зрада)\n- ст. 161 (Порушення рівноправності громадян залежно від їх расової, національної належності, релігійних переконань, інвалідності та за іншими ознаками).\n\nНа переконання слідчих СБУ, він здійснював протиправну діяльність на шкоду національній безпеці України в інформаційній сфері. Є підстави вважати, що Шарій діяв на замовлення іноземних структур.\nДокази слідства підтверджені низкою експертних досліджень, які встановили, що в інтерв’ю та виступах Шарія наявні факти його підривної діяльності проти України.\n\nЧитайте нас у Telegram. Підписуйтесь на наш канал \"УП. Стрічка\"\n\n\n\nВІДЕО ДНЯ\n\n\nМинулого року йому було оголошено про підозру.\nПродовжуються всі необхідні слідчо-оперативні заходи для того, щоб ця особа відповіла за свої дії перед законом.\n\n",
        "news_photo": "https://img.pravda.com/images/doc/7/1/7197a44-4a94201-clipboard01.jpg",
        "news_tags": [
            "Шарій",
            "пропаганда",
            "держзрада",
            "війна"
        ]
    },
    {
        "news_title": "Захисники вже знищили 196 російських літаків і 24,7 тисячі окупантів – Генштаб",
        "news_author": "Ірина Балачук",
        "news_data": "2022-05-05 11:24:00",
        "news_text": "\nРосія у війні з Україною уже втратила 24 700 своїх військових, 196 літаків, 1 092 танки та 2 651 бойову броньовану машину.\nДжерело: Генеральний штаб ЗСУ у Facebook\nДеталі: Загальні бойові втрати противника з 24.02 по 05.05 орієнтовно склали:\n\nособового складу близько 24 700 (+200) осіб ліквідовано,\nтанків ‒ 1 092 (+15) од,\nбойових броньованих машин ‒ 2 651 (+41) од,\nартилерійських систем – 499 (+8) од,\nРСЗВ – 169 (+6) од,\nзасобів ППО – 83 (+2) од,\nлітаків – 196 (+2) од,\nгелікоптерів – 155 (+0) од,\nавтомобільної техніки та автоцистерн – 1 907 (+40) од,\nкораблів/катерів – 10 (+0) од,\nБПЛА оперативно-тактичного рівня – 312 (+9),\nспеціальної техніки – 38 (+0).\nкрилатих ракет – 89 (+2).\n\nУ Генштабі додали, що найбільші втрати противника минулої доби були на Попаснянському напрямку.\n\n\n\n\n\nЧитайте нас у Telegram. Підписуйтесь на наш канал \"УП. Стрічка\"\n\n\n\nВІДЕО ДНЯ\n\n\n",
        "news_photo": "https://img.pravda.com/images/doc/c/1/c18eb52-okupanty690.jpg",
        "news_tags": [
            "Росія",
            "війна"
        ]
    },
    {
        "news_title": "У Варшаві пройде міжнародна донорська конференція для допомоги Україні",
        "news_author": "\"Європейська правда\"",
        "news_data": "2022-05-05 10:23:00",
        "news_text": "\n\n\nУ Варшаві на Національному стадіоні в четвер відбудеться міжнародна донорська конференція високого рівня з метою збору коштів на підтримку України.\nПро це повідомляє \"Європейська правда\".\nІніціаторами заходу виступили прем’єр-міністр Польщі Матеуш Моравецький та прем’єр-міністр Швеції Магдалена Андерссон. Партнерами заходу є президент Європейської ради Шарль Мішель та президент Європейської комісії Урсула фон дер Ляєн.\nМетою ініціативи є гуманітарна підтримка України.\n\n\n\n\nЗустріч відбудеться на рівні глав держави та уряду за участю представників світового бізнесу та фінансових інституцій – партнерів з ЄС, Світового банку, Міжнародного валютного фонду та Європейського банку реконструкції та розвитку. Крім того, участь візьмуть представники міжнародних гуманітарних установ, таких як Верховний комісар ООН у справах біженців, Дитячий фонд ООН, Міжнародний комітет Червоного Хреста та Міжнародна федерація товариств Червоного Хреста та Червоного Півмісяця.\nЗахід розпочнеться о 12.00 за місцевим часом.\nПольща разом зі Швецією стверджує, що потрібна як негайна допомога, так і довгострокова підтримка. Тому захід надасть можливість обговорити, як підтримати стійкість українського суспільства та задовольнити його потреби в довгостроковій перспективі, включно з фінансуванням майбутньої відбудови країни.\n\nЧитайте нас у Telegram. Підписуйтесь на наш канал \"УП. Стрічка\"\n\n\n\nВІДЕО ДНЯ\n\n\nЦя конференція розпочне серію майбутніх заходів з надання допомоги зруйнованій війною Україні в найближчі місяці.\nЯк повідомлялося, президент Європейської ради Шарль Мішель вважає, що донорська конференція, яка пройде в столиці Польщі Варшаві, стане відправною для європейського плану Маршалла для України, яка потребує допомоги через війну, яку проти неї веде Росія.\n\n\n",
        "news_photo": "",
        "news_tags": [
            "Польща",
            "Україна"
        ]
    },
    {
        "news_title": "Моряк з \"Яни Капу\" знову потрапив у полон до росіян",
        "news_author": "Роман Петренко",
        "news_data": "2022-05-05 10:25:00",
        "news_text": "\nСватівчанин Євгеній Семидоцький вдруге потрапив в полон росіян, вперше це було в листопаді 2018 року.\nДжерело: Луганська ОВА\nДеталі: У Сватовому, що на Луганщині, Семидоцький працював у пожежно-рятувальному загоні місцевого осередку ДСНС. Залишався в населеному пункті до останнього аби допомагати людям.\n5 травня стало відомо, що Семидоцький був затриманий і позбавлений волі росіянами ще в березні.\n\n\n\n\nСемидоцький був одним з українських моряків, членів екіпажу рейдового буксира \"Яни Капу\", захоплених поблизу Керченської протоки російськими силовиками у листопаді 2018 року.\nЧитайте також: Війна у Керченській протоці: таран, штурмовики та захоплення українських кораблів \nПередісторія:          \n\nЧитайте нас у Telegram. Підписуйтесь на наш канал \"УП. Стрічка\"\n\n\n\nВІДЕО ДНЯ\n\n\n\n25 листопада 2018 року в Керченській протоці російські військові обстріляли і захопили українські катери \"Бердянськ\" і \"Нікополь\" і буксир \"Яни Капу\" з екіпажами, які прямували з Одеси до Маріуполя.\nТроє українських моряків отримали поранення.\n24 полоненим українцям пред'явили звинувачення за ч.3 ст.322 КК Росії (незаконний перетин кордону). Вони провели в російському СІЗО 10 місяців.\n7 вересня 2019 року моряків обміняли і повернули в Україну.\n\n",
        "news_photo": "https://img.pravda.com/images/doc/2/c/2c25c38-279009411-368014475370290-2153203916838661881-n--1-.jpg",
        "news_tags": [
            "моряки",
            "полонені",
            "війна",
            "Росія"
        ]
    },
    {
        "news_title": "Росіяни обстріляли житловий будинок у Пологах, загинула жінка",
        "news_author": "Роман Петренко",
        "news_data": "2022-05-05 09:57:00",
        "news_text": "\nРосійські війська обстріляли житловий будинок у Пологах на Запоріжжі, загинула жінка.\nДжерело: Запорізька ОВА у Telegram\nДеталі: У Пологах внаслідок ворожого обстрілу горів одноповерховий житловий будинок. Пожежники загасили вогонь на площі 70 кв.м.\nПід час обстрілу загинула жінка 1972 р.н., отримавши осколкові поранення несумісні з життям.\n\n\n\n\nВ ОВА повідомили, що у Запорізькій області окупанти мають до 13 батальйонних тактичних груп.\n\nЧитайте нас у Telegram. Підписуйтесь на наш канал \"УП. Стрічка\"\n\n\n\nВІДЕО ДНЯ\n\n\n",
        "news_photo": "https://img.pravda.com/images/doc/9/f/9f85ff1-cropped-pologi-3-1--1-.jpg",
        "news_tags": [
            "Запорізька область",
            "війна",
            "обстріл",
            "Росія"
        ]
    },
    {
        "news_title": "У родичів Медведчука й Козака пройшли ще 6 обшуків: вилучили картини і антикваріат",
        "news_author": "Олена Рощіна",
        "news_data": "2022-05-05 10:09:00",
        "news_text": "\nСуд наклав арешт на корпоративні права та рахунки компаній, які належать родичам Віктора Медведчука та Тараса Козака, у середу у Львівській та Київській областях пройшли чергові обшуки на об'єктах, пов'язаних із родинами цих народних депутатів. \nДжерело: Державне бюро розслідувань\nДеталі: За ініціативою ДБР суд наклав арешт на корпоративні права та рахунки суб’єктів господарювання, що належать родичам народних депутатів України Віктора Медведчука та Тараса Козака. На заарештованих рахунках знаходилось понад 40 млн грн.\nДБР продовжує роботу щодо виявлення незаконно набутого майна Віктора Медведчука, Тараса Козака та їхніх родичів.\n\n\n\n\n27 квітня ДБР проводило обшуки на 22 об'єктах на Львівщині, які належать родичам нардепів.\n4 травня працівники Територіального управління ДБР Львова провели чергові обшуки на об'єктах, пов'язаних з родинами депутатів. Слідчі дії відбувалися за шістьма адресами, одна з них – на Київщині, решта - на території Львівської області.\n\n\n\n\n\n\n\n\n\n\n\n\n\n\n\n\nОбшуки проводилися у межах кримінального провадження за підозрою у зловживанні владою та порушенні правил охорони або використання надр та легалізації доходів, одержаних злочинним шляхом (ст. 364, ст. 240, ч. 2 ст. 209 КК України). \n\nЧитайте нас у Telegram. Підписуйтесь на наш канал \"УП. Стрічка\"\n\n\n\nВІДЕО ДНЯ\n\n\nРодичі Козака та Медведчука є суб’єктами кримінального провадження щодо незаконного видобутку піску на двох кар'єрах у Львівські області.\nУ ході слідчих дій вилучено цінні картини, предмети антикваріату, інші коштовності. \nНадалі ДБР буде ініційоване питання щодо накладення на них арешту та їх передачі до Національного агентства з управління активами.\n\n\n\n\n\n\n\n\n\n\n\n\n\n\n\n\n\n\n\n\n\n\n\n\nДБР продовжує роботу щодо віднайдення та передачі коштів та майна, отриманих сумнівним шляхом, на потреби ЗСУ.\n",
        "news_photo": "https://img.pravda.com/images/doc/0/a/0ae7995-medvedchuky-kozaky-dbr.jpg",
        "news_tags": [
            "Медведчук",
            "ОПЗЖ",
            "ДБР"
        ]
    },
    {
        "news_title": "5 травня є можливість проїхати з Енергодара до Запоріжжя – мер",
        "news_author": "Олена Рощіна",
        "news_data": "2022-05-05 09:53:00",
        "news_text": "\nУ четвер 5 травня жителі Енергодара можуть евакуюватися своїм ходом до Запоріжжя, у зворотному напрямку також передбачається можливість руху. \nДжерело: міський голова Енергодара Дмитро Орлов\nДеталі: 5 травня на власному транспорті з Енергодара до Запоріжжя через Василівку – Кам'янське та у зворотному напрямку є можливість проїхати.\nУ разі зміни оперативної ситуації на лінії зіткнення можливі обмеження руху за вказаними напрямками.\n\n\n\n\n\nЧитайте нас у Telegram. Підписуйтесь на наш канал \"УП. Стрічка\"\n\n\n\nВІДЕО ДНЯ\n\n\n",
        "news_photo": "",
        "news_tags": [
            "Енергодар",
            "Запоріжжя",
            "евакуація",
            "війна"
        ]
    },
    {
        "news_title": "Окупанти в Маріуполі встановили \"бабку із прапором СРСР\", приїхав путінський куратор Кірієнко ",
        "news_author": "Ірина Балачук",
        "news_data": "2022-05-05 09:51:00",
        "news_text": "\nРосійські загарбники встановили в окупованому Маріуполі свій \"символ підтримки Росії\" – страшний чорний пам’ятник \"бабці з прапором Радянського союзу\", а також почали замінювати в’їзні знаки у селах і селищах Донецької області.\nДжерело: радник мера Маріуполя Петро Андрющенко у Telegram, російське видання РБК\nПряма мова Андрющенка: \"Вчора в місті були перший зам адміністрації президента Росії Сергій Кірієнко та секретар ген ради \"Єдиної Росії\" Андрій Турчак, які є кураторами \"інтеграції Маріуполя до Росії\". Весь час їх супроводжували колаборанти Іващенко (псевдомер) і Хармишев (псевдосекретар громади).\nВони відкрили пам’ятник із гівна та палок бабці з прапором на площі Воїнів-Визволителів, яку вперто називають Ленінського комсомолу (назва до декомунізації)\". \n\n\n\n\n\nОкупанти у Маріуполі \nФото РБК\n\nДеталі: Варто зазначити, що пам’ятник за своєю формою і розміром дуже нагадує той, що був встановлений і простояв лише один день у російському Бєлгороді.\nАндрющенко додав, що Турчак під час промови визнав, що війна Росії з Україною триває вже 8 років та ще раз анонсував проведення в Маріуполі параду на 9 травня.  \nРБК називає Кірієнка \"куратором республік Донбасу\" замість Дмитра Козака.\n\nЧитайте нас у Telegram. Підписуйтесь на наш канал \"УП. Стрічка\"\n\n\n\nВІДЕО ДНЯ\n\n\nТакож видання повідомляє, що на відкритті \"пам’ятника\" був так званий \"глава \"ДНР\" Денис Пушилін. Він заявив, що вони всі здійснили \"насичену поїздку звільненими територіями\", відвідавши заодно і Волноваху.  \nЗа словами Андрющенка, крім того окупанти взялися замінювати дорожні знаки на в’їзді у села та селища на окупованій території. Зокрема, вони повертаються до старих назв, як це сталося з смт. Нікольске. \n\nОкупанти замінюють знаки\nФото з Telegrаm андрющенка \n\nПередісторія: \n\n3 травня у російському Бєлгороді встановили пам'ятник \"українській бабусі з радянським прапором\", але вже 4 травня його прибрали, мерія заявила, що шукає для скульптури нове місце.\n\n",
        "news_photo": "https://img.pravda.com/images/doc/6/0/60cf987-babka-690.jpg",
        "news_tags": [
            "Маріуполь",
            "окупація",
            "Росія"
        ]
    },
    {
        "news_title": "Окупанти хочуть передягнути маріупольців у форму ЗСУ для \"параду полонених\" – радник мера  ",
        "news_author": "Ірина Балачук",
        "news_data": "2022-05-05 09:13:00",
        "news_text": "\nУ Маріуполі російські окупанти планують майже 2 тисячі чоловіків, яких вони тримають у так званій фільтраційній в’язниці, переодягнути в українську форму і залучити до проведення \"параду полонених\" 9 травня.\nДжерело: радник мера Маріуполя Петро Андрюшенко в ефірі національного марафону\nПряма мова Андрющенка: \"Маємо інформацію, що на сьогодні майже 2 тисячі чоловіків утримують у фільтраційній тюрмі. Це село Безіменне і Козацьке. Вони були вивезені з Маріуполя майже 4 тижні тому.\nЦих чоловіків утримують і їм кажуть, що їх переодягнуть в українську форму і залучать до так званого \"параду полонених\" у Маріуполі, бо справжніх полонених у них не вистачає. Це буде така гротескна масовка для створення чергової пропагандистської картинки\".\n\n\n\n\nДеталі: Андрющенко додав, що підготовка окупантів до святкування дня Перемоги у Маріуполі триває. Зокрема, 4 травня в місті навіть були куратори по Маріуполю від Росії – заступник адміністрації президента РФ та генеральний секретар \"Єдиної Росії\".\nРадник мера додав, що вони \"встановили навіть оце опудало жінки з прапором\", тобто \"підготовка до цього мракобісся\" триває.\nЗокрема, у центрі міста, де готується \"парад на кістках маріупольців\", працює важка техніка з Росії, яка розбирає звали. Також до розбору завалів залучили велику кількість мешканців, яких змусили працювати за їжу.\n\nЧитайте нас у Telegram. Підписуйтесь на наш канал \"УП. Стрічка\"\n\n\n\nВІДЕО ДНЯ\n\n\nПізніше Андрющенко повідомив у Telegram, що влада Маріуполя отримала відео з фільтраційної в’язниці у селі Безіменне.\n\n\"Фільтраційна в'язниця\" у школі, де окупанти тримають чоловіків з Маріуполя. Відео з Telegram-каналу радника мера Маріуполя Петра Андрющенка pic.twitter.com/CL2SmvtIXJ\r\n— Українська правда ✌️ (@ukrpravda_news) May 5, 2022\n\nЧоловіків, які перебувають у цій в’язниці у приміщенні школи, вивезли з районів Гугліно, Мирний та Волонтерівка. Їм не дали взяти жодних особистих речей, а паспорти та інші документи відібрали.\nЛюди сплять на підлозі. Медичну допомогу їм не надають, тому серед утримуваних у школі Безіменного уже був зафіксований перший випадок туберкульозу. Один з чоловіків, яких утримують у клубі у с. Козацьке, помер, бо окупанти відмовились викликати йому \"швидку\".\nУсім чоловікам видали папірці про \"проходження фільтрації\", але вони не дають їм права залишити територію табору.\nЗа даними Андрющенка, усіх утриманих, включаючи хворих та людей з інвалідністю, залучають до робіт з благоустрою в с. Безіменне та м. Новоазовськ під конвоєм російських військових.\n",
        "news_photo": "https://img.pravda.com/images/doc/c/f/cfe3a99-mariupol5690.jpg",
        "news_tags": [
            "Маріуполь",
            "війна",
            "9 травня",
            "полонені"
        ]
    },
    {
        "news_title": "Жертви РФ: на Миколаївщині поранено дівчинку, на Київщині знайшли загиблу дитину",
        "news_author": "Олена Рощіна",
        "news_data": "2022-05-05 09:23:00",
        "news_text": "\nКількість офіційно задокументованих жертв війни Росії проти України серед дітей зросла до 221 дитини, поранено уже 408 дітей.\nДжерело: Офіс генерального прокурора з посиланням на дані ювенальних прокурорів\nДеталі: Станом на ранок 5 травня щонайменше 629 дітей постраждали в Україні внаслідок збройної агресії Російської Федерації – і ці цифри не повні й не остаточн, оскільки триває робота з їх встановлення в місцях ведення активних бойових дій, на тимчасово окупованих та звільнених територіях.\n3 травня внаслідок обстрілу російськими окупантами с. Великий Кут Миколаївської області (імовірно, мається на увазі Веселий Кут – УП) отримала поранення 9-річна дівчинка.\n\n\n\n\nПід час фіксації кримінальних правопорушень, скоєних армією РФ на території Київської області, в с.Шибене виявлено тіло 10-річної дівчинки, яка загинула від осколкових поранень через потрапляння в будинок ворожого снаряду.\nЗа наявними даними, за 70 днів війни найбільше постраждало дітей у Донецькій області – 139, Київській – 116, Харківській – 95, Чернігівській – 68, Херсонській – 46, Миколаївській – 44, Луганській – 37, Запорізькій – 27, Сумській області – 17, у м.Києві – 16, Житомирській області – 15.\n\n\n\n\n\nЧитайте нас у Telegram. Підписуйтесь на наш канал \"УП. Стрічка\"\n\n\n\nВІДЕО ДНЯ\n\n\n",
        "news_photo": "",
        "news_tags": [
            "війна",
            "діти",
            "Київська область",
            "Миколаївська область"
        ]
    },
    {
        "news_title": "Регіони: прильоти ракет по Дніпропетровщині, Кіровоградщині та Донеччині",
        "news_author": "Роман Петренко",
        "news_data": "2022-05-05 09:11:00",
        "news_text": "\nЗа ніч на 5 травня російські війська обстрілювали Донеччину, Луганщину, а також влучили ракетами на Дніпропетровщині та Кіровоградщині. У деяких регіонах спрацювала українська ППО.\nДжерело: звіти регіонів\nДеталі: Станом на ранок 5 травня:\nВідносно спокійно ніч минула на Волині, у Закарпатті, на Рівненщині, Полтавщині, в Івано-Франківській, Чернівецькій, Львівській областях, Запорізькій, Сумській, Вінницькій, Тернопільській, Хмельницькій областях, на Житомирщині та Чернігівщині.\n\n\n\n\nВнаслідок ракетних ударів ввечері 4 травня наразі відома така інформація:\nКиївщина: ввечері ППО збили ракету над Броварським районом. Внаслідок падіння уламків — загоряння чагарнику та очерету. Жертв не було. Вночі — повітряна тривога.\nНа Дніпропетровщині увечері — дві ракетні атаки. Одну ракету збили. Інша втрапила по залізничній інфраструктурі. Є руйнування. Постраждалих немає. Ніч з тривогою. На ранок спокійно.\n\nЧитайте нас у Telegram. Підписуйтесь на наш канал \"УП. Стрічка\"\n\n\n\nВІДЕО ДНЯ\n\n\nНа Кіровоградщині орієнтовно після десятої вечора — приліт ракети на об’єкти інфраструктури. Попередньо - без жертв.\nЧеркаська: напередодні близько десятої вечора спрацювала ППО під Черкасами. Було збито дві ракети. Потерпілих немає. Вечір, ніч і ранок — із повітряними тривогами.\nСитуація у східних областях України:\nХарків: вночі було кілька обстрілів окраїн міста, постраждалих немає.\nЗа добу по області унаслідок обстрілів отримав поранення 11-річний хлопчик у Лозівському районі. На Балаклійщині одна людина загинула.\nТривають бої в Ізюмі.\nЛуганщина: за добу — сім потужних артилерійських обстрілів Сєвєродонецька, ще сім — Попаснянської та Гірської громад, чотири — Лисичанська.\nВночі постраждали Новодружеськ, загоряння 2 житлових будинків, та Лисичанськ, загоряння житлових будинків. 5 загиблих цивільних.\nДонеччина: ситуація важка, але контрольована ЗСУ. Окупанти нарощують інтенсивність і потужність обстрілів. Вчора під ракетними авіаційними ударами — центр Авдіївки. Пошкоджено щонайменше 15 будинків, приміщення двох АЗС, є поранені.\nСьогодні о четвертій ранку — обстріл ракетами класу повітря-земля по м. Краматорськ, в результаті якого пошкоджено 9 житлових будинків та ЗОШ № 2, на території заводу Енергомашспецсталь сталося розгерметизація газопроводу, постраждали інші будівлі. Під час обстрілу поранено 25 цивільних осіб з них 20 надано допомогу на місці, 5 направлено до лікарні.\nВвечері і вночі — періодичні обстріли м. Мар’їнка, також обстріл по м. Часів Яр Бахмутського району. Пошкоджено 17 житлових будинків, виявлено одного загиблого цивільного.\nХерсонщина: ситуація в області залишається складною, вибухи та обстріли на території області. Окупанти продовжують бойові дії та мародерства на території Херсонщини. Стабільно критична ситуація.\nМиколаївщина: вчора ввечері із РСЗВ був обстріляний один із районів Миколаєва. Пошкоджень зазнали житлові будинки, газові труби, обірвано контактну лінію \"електротранса\". Внаслідок обстрілу виникло 4 пожежі. За попередньою інформацією поранена одна людина.\n",
        "news_photo": "https://img.pravda.com/images/doc/6/3/633fb18-016d350-raketa-krylata--armflot.ru-.jpg",
        "news_tags": [
            "Дніпропетровська область",
            "Кіровоградська область",
            "Донецька область",
            "війна"
        ]
    },
    {
        "news_title": "Розвідка Британії: РФ може використати білоруські навчання, щоб стримати сили України",
        "news_author": "\"Європейська правда\"",
        "news_data": "2022-05-05 08:58:00",
        "news_text": "\nБританська розвідка не вважає, що раптові навчання в Білорусі становлять загрозу для її сусідів, але РФ може використати їх, щоб утримати українських військових на півночі.\nПро це йдеться в щоденному огляді Міноборони Британії, пише \"Європейська правда\".\nБританська розвідка звернула увагу, що білоруські сухопутні війська переміщуються з гарнізонів у поля для навчань. Зазначається, що це відповідає сезонним нормам, оскільки Білорусь у травні входить у кульмінацію свого циклу зимових навчань\n\"Росія, ймовірно, намагатиметься роздути загрозу, яку представляють Україні ці навчання, щоб утримати українські сили на півночі, не даючи їм брати участь у битві за Донбас\", - йдеться в огляді.\n\n\n\n\n\nБойові дії в Україні станом на 04.05.2022\nUK Ministry of Defence\n\n\"Наразі не очікується відхилення від нормальної діяльності, що може становити загрозу для союзників і партнерів\", - зазначають у британській розвідці.\nНапередодні повідомлялося, що у Збройних силах Білорусі почалася раптова перевірка сил реагування.\n",
        "news_photo": "",
        "news_tags": [
            "війна",
            "розвідка",
            "Росія",
            "Білорусь"
        ]
    },
    {
        "news_title": "Ворог обстрілював Луганщину з артилерії: 5 загиблих",
        "news_author": "Ірина Балачук",
        "news_data": "2022-05-05 08:32:00",
        "news_text": "\nТіла ще 5 луганчан знайшли після російських обстрілів Луганської області 4 травня.\nДжерело: голова Луганської обласної військової адміністрації Сергій Гайдай у Telegram\nПряма мова Гайдая: \"24 руйнівні атаки завдав ворог по мирних помешканнях жителів області. Наразі знайдені та ідентифіковані тіла п’ятьох загиблих\".\nДеталі: Зокрема, загинули двоє чоловіків з Новоіванівки, які потрапили під російський обстріл ввечері 3 травня. \n\n\n\n\n\n\nФото з Telegram Гайдая \n\nВранці 4 травня загинули чоловік з Тошківки та жінка з Воєводівки, вдень – чоловік з Попасної.\nГайдай заначив, що це не остаточні дані, тому що в Попасній і Гірській громаді будинки палають \"один за одним\". \n\n\nФото з Telegram Гайдая \n\nЗа останні дні лише в Гірському знищено або пошкоджено не менше 8 будинків, у Комишувасі – 3 та щонайменше по 4 у Сєвєродонецьку, Лисичанську та Новодружеську.\n\nЧитайте нас у Telegram. Підписуйтесь на наш канал \"УП. Стрічка\"\n\n\n\nВІДЕО ДНЯ\n\n\n4 травня 7 потужних артилерійських обстрілів росіяни спрямували на Сєвєродонецьк, ще 7 – на Попаснянську та Гірську громади, 4 – на Лисичанськ.  \nВодночас захисники на території Луганської та Донецької областей за минулу добу відбили 11 атак ворога, знищили 5 танків, 7 одиниць бойової броньованої техніки та 5 одиниць автомобільної техніки.  Підрозділи ПВО збили 2 ворожі літаки Су-30 та 2 безпілотні літальні апарати типу \"Орлан-10\" і \"ZALA-421\".  Противник намагається вести наступальні дії на Сєвєродонецькому та Попаснянському напрямках, але успіху не має.\n",
        "news_photo": "https://img.pravda.com/images/doc/7/5/75e9899-luganska690.jpg",
        "news_tags": [
            "Луганська область",
            "війна",
            "жертви"
        ]
    },
    {
        "news_title": "Окупанти заявили, що відновлюють сполучення між Кримом і Херсонщиною",
        "news_author": "Олена Рощіна",
        "news_data": "2022-05-05 08:15:00",
        "news_text": "\nВ окупованому Росією Криму заявили, що транспортної блокади Криму з боку України більше немає, окупанти почали відновлювати сполучення півострова та півдня України.\nДжерело: заява радника т.з.\" глави Криму\" з інформаційної політики Олега Крючкова пропагандистам \"РИА Новости\"\nПряма мова Крючкова: \"Транспортна блокада Криму, влаштована українськими націоналістами 8 років тому, залишилася у минулому. Сьогодні почався процес відновлення вантажного та пасажирського сполучення. Приватний бізнес не терпить порожнечі. Коли людям потрібно їхати і є запит на це, то миттєво налагоджуються зв'язки\" .\nДеталі: За словами Крючкова, також відновлено залізничні гілки, що з'єднують Крим із Херсонською областю – і \"у перспективі\" ними підуть пасажирські потяги.\n\n\n\n\nПредставник окупаційної влади Криму стверджує, що у захоплених армією РФ регіонах України повноцінно запрацював міський та міжміський транспорт.\nНагадаємо: У лютому-березні 2014 року Росія окупувала Крим, після чого спровокувала бойові дії на сході України, які всіляко підтримувала 8 років: політично, фінансово, озброєнням та бойовиками.\n24 лютого 2022 року Росія розпочала повномасштабне вторгнення в Україну. Заручившись допомогою зрадників з українського боку, армія РФ змогла захопити ще частину сходу та півдня України та заявила про прагнення захопити весь південь, аж до території Молдови, щоб мати сухопутний шлях до Криму та Придністров'я.\n\nЧитайте нас у Telegram. Підписуйтесь на наш канал \"УП. Стрічка\"\n\n\n\nВІДЕО ДНЯ\n\n\nТранспортне сполучення з Кримом після окупації було припинено, як і подачу прісної води з материкової частини України. Курсував через адміністративну межу лише приватний транспорт. \nРосія з'єднала півострів і свою територію \"кримським мостом\", також шукала альтернативні джерела води.\n",
        "news_photo": "",
        "news_tags": [
            "Крим",
            "Херсонська область",
            "окупація"
        ]
    },
    {
        "news_title": "Укрзалізниця повідомляє про запізнення понад 40 потягів",
        "news_author": "Ольга Глущенко",
        "news_data": "2022-05-05 07:42:00",
        "news_text": "\nВ Укрзалізниці повідомляють пасажирам про запізнення 46 потягів різних сполучень.\nДжерело: УЗ\nДеталі: Зокрема, ідеться про запізнення потягів від однієї години до 11 годин.\nАктуальна інформація щодо запізнення пасажирських поїздів (станом на 07:00):\n\n\n\n\n№150 Чернівці — Полтава (+11:13 год);\n№60 Чоп — Київ (+10:22 год);\n№25 Рахів — Одеса (+9:42 год);\n\nЧитайте нас у Telegram. Підписуйтесь на наш канал \"УП. Стрічка\"\n\n\n\nВІДЕО ДНЯ\n\n\n№5 Івано-Франківськ — Запоріжжя (+9:41);\n№120 Львів — Запоріжжя (+9:32 год);\n№1 Івано-Франківськ — Харків (+8:41);\n№232 Львів — Дніпро (+7:22 год);\n№42 Львів — Дніпро (+7:14 год);\n№45 Ужгород — Лозова (+6:51 год);\n№749 Київ — Івано-Франківськ (+6:48 год);\n№37 Ужгород — Одеса (+5:55 год);\n№56 Рахів — Київ (+5:37 год);\n№145 Львів — Ужгород (+5:33 год);\n№12 Львів — Одеса (+5:30 год);\n№86 Львів — Запоріжжя (+4:57 год);\n№30 Ужгород — Київ (+4:49 год);\n№96 Рахів — Київ (+4:42 год);\n№43 Івано-Франківськ — Київ (+4:40 год);\n№13 Київ — Солотвино (+3:59 год);\n№50 Трускавець — Київ (+3:42 год);\n№8 Чернівці — Київ (+3:38 год);\n№136 Білгород-Дністровський — Чернівці (+3:36 год);\n№14 Солотвино — Київ (+3:14 год);\n№4 Запоріжжя — Львів (+3:10 год);\n№18 Львів — Харків (+3:07 год);\n№82 Ужгород — Київ (+3 год);\n№8 Одеса — Харків (+2:21 год);\n№92 Харків — Одеса (+2:13 год);\n№7 Київ — Чернівці (+2:08 год);\n№49 Київ — Трускавець (+1:57 год);\n№54 Одеса — Дніпро (+1:56 год);\n№87 Запоріжжя — Ковель (+1:49 год);\n№85 Запоріжжя — Львів (+1:45 год);\n№58 Ворохта — Київ (+1:30 год);\n№38 Запоріжжя — Львів (+1:27 год);\n№21 Харків — Трускавець (+1:20 год);\n№11 Одеса — Львів (+1:19 год);\n№81 Київ — Ужгород (+1:17 год);\n№38 Одеса — Ужгород (+1:16 год);\n№106 Одеса — Київ (+1:14 год);\n№129 Кременчук — Івано-Франківськ (+1:12 год);\n№105 Київ — Одеса (1:10 год);\n№710 Львів — Дарниця (+5 год);\n№705 Київ — Перемишль (+1 год);\n№716 Перемишль — Київ (+4 год);\n№774 Львів — Дарниця (+4 год).\n",
        "news_photo": "https://img.pravda.com/images/doc/3/d/3d58a44-278797694-5371155502918194-868116852957602927-n.jpg",
        "news_tags": [
            "Укрзалізниця"
        ]
    },
    {
        "news_title": "У Туреччині перебувають 70 тисяч біженців з України – генконсул",
        "news_author": "Ольга Глущенко",
        "news_data": "2022-05-05 07:27:00",
        "news_text": "\nУ Туреччині перебувають 70 тисяч громадян України, які тимчасово переїхали до країни через вторгнення Росії.\nДжерело: генеральний консул України у Стамбулі Роман Недільський в ефірі єдиного телемарафону, цитує Суспільне\nПряма мова: \"З перших днів війни громадяни Туреччини під консульство приносили допомогу. В Стамбулі є хаб гумдопомоги, ми її відправляємо в Україну. На сьогодні відправили 100 вантажівок\".\nДеталі: Туреччина також приймає біженців з України, їх число сягнуло 70 тисяч осіб.\n\n\n\n\nЗокрема, в місті Сакар’я розмістили 130 дітей із Дніпропетровської області. Турецькі бізнесмени проплати їхнє перебування в готелі протягом 3 місяців.\nЗа словами Недільського, в районі Стамбулу поселили тисячу українських громадян.\n\"Домовлялись із бізнесом, готелями, де зараз там проживають\", — сказав Недільський.\n\nЧитайте нас у Telegram. Підписуйтесь на наш канал \"УП. Стрічка\"\n\n\n\nВІДЕО ДНЯ\n\n\nВін пояснив, що у Туреччині продовжує діяти на 90 днів безвізовий в‘їзд. Також є можливість подаватись на гуманітарний статус, який дозволяє продовжити термін перебування до 180 днів.\n\"Також ведуться переговори про евакуацію морем людей із Маріуполя\", — розповів генконсул.\n",
        "news_photo": "https://img.pravda.com/images/doc/1/4/141da24-gettyimages-1236347463.jpg",
        "news_tags": [
            "Туреччина",
            "біженці",
            "війна"
        ]
    },
    {
        "news_title": "Росіяни вдарили ракетами по Краматорську, 25 людей поранено",
        "news_author": "Олена Рощіна",
        "news_data": "2022-05-05 07:36:00",
        "news_text": "\nРосійська армія у ніч на 5 травня завдала ракетногоудару по житлових районах та центральній частині міста Краматорськ Донецької області, поранено 25 цивільних людей, 6-ро з них потребують меддопомоги в лікарні.\nДжерело: міський голова Краматорська Олександр Гончаренко\nПряма мова Гончаренка: \"Черговий ракетний обстріл Краматорська. Підло, вночі, по житловим районам та центральній частині міста.\nЩонайменше, зазнали серйозних пошкоджень 3 п’ятиповерхівки, школа, садок. \n\n\n\n\nПопередньо 6 поранених. Інформація щодо жертв та руйнувань уточнюється\".\nОновлення: Голова Донецької ОВА Павло  Кириленко повідомив: \"Щонайменше 25 поранених цивільних – наслідок авіаракетного удару, завданого сьогодні вночі росіянами по Краматорську. Шестеро із поранених потребують медичної допомоги в лікарні\".\nЗа даними голови Донецької обласної військової адміністрації, ракети пошкодили 9 житлових будинків, школу та численні об’єкти цивільної інфраструктури.\n\nЧитайте нас у Telegram. Підписуйтесь на наш канал \"УП. Стрічка\"\n\n\n\nВІДЕО ДНЯ\n\n\nПряма мова Кириленка: \"Не здатні воювати з українською армією, росіяни продовжують \"воювати\" з нашими цивільними. Це – черговий воєнний злочин російської армії на нашій землі. Все ретельно фіксуємо. Ніхто не уникне кари!\".\n\n\n\n",
        "news_photo": "https://img.pravda.com/images/doc/9/7/9765fef-kramatorsk--ol-dr-goncharenko-.jpg",
        "news_tags": [
            "Краматорськ",
            "Донецька область",
            "війна"
        ]
    },
    {
        "news_title": "ЗСУ взяли під контроль кілька населених пунктів на півдні – зведення",
        "news_author": "Ольга Глущенко",
        "news_data": "2022-05-05 06:59:00",
        "news_text": "\nЗавдяки діям українських військових ворог втратив контроль над кількома населеними пунктами на межі Миколаївської та Херсонської областей.\nДжерело: Генштаб ЗСУ\nДослівно: \"Противник не припиняє ведення наступальних дій у Східній операційній зоні з метою встановлення повного контролю над територією Донецької і Луганської областей та утримання сухопутного коридору з тимчасово окупованим українським Кримом.\nОдночасно ворог провокує напруженість у Придністровському регіоні республіки Молдова. Здійснює перегрупування військ на окремих напрямках, вживає заходів з поповнення запасів. Намагається покращити тактичне положення своїх підрозділів\".\n\n\n\n\nДеталі: На Волинському, Поліському та Сіверському напрямках противник активних дій не проводив.\nНа Слобожанському напрямку ворог продовжує обстріли міста Харкова та здійснює розвідку позицій підрозділів Сил оборони. В районі північніше міста Ізюм продовжує артилерійські та мінометні обстріли.\nНа Донецькому і Таврійському напрямках тривають ворожі артилерійські обстріли вздовж лінії зіткнення. Противник застосовує оперативно-тактичну та армійську авіацію для завдання ракетно-бомбових ударів з метою сковування дій українських військ.\n\nЧитайте нас у Telegram. Підписуйтесь на наш канал \"УП. Стрічка\"\n\n\n\nВІДЕО ДНЯ\n\n\nПідрозділи противника намагаються вести наступальні дії на Лиманському, Сєвєродонецькому та Попаснянському напрямках, успіху не мають.\nНа Авдіївському та Курахівському напрямках ворог продовжує обстріли позицій захисників України.\nУ районі міста Маріуполь основні зусилля російські окупанти зосереджують на блокуванні та спробах знищення підрозділів ЗСУ в районі \"Азовсталі\". За підтримки авіації противник поновив наступ з метою взяття під контроль території заводу.\nЗа наявною інформацією, частина військовослужбовців 38-ї окремої мотострілецької бригади 35-ї загальновійськової армії Східного військового округу після відведення до району відновлення через значні втрати особового складу відмовилась від подальшої участі у бойових діях на території України.\nЗазначені військовослужбовці перебувають у районі поблизу українсько-російського кордону та чекають на переміщення до російської федерації.\n\"Підрозділи бойовиків 2-го армійського корпусу 8-ї загальновійськової армії Південного військового округу, які знаходяться в населеному пункті Сватівського району Луганської області укомплектовані місцевими жителями з найближчих населених пунктів мають низький морально-психологічного стан, суттєві проблеми з озброєнням та засобами захисту і не готові до виконання завдань\", – повідомляє Генштаб.\nНа Південнобузькому напрямку ворог активних бойових дій не проводив. Завдавав ракетно-бомбових ударів по позиціях українських військ та інфраструктурі регіону.\nЗавдяки успішним діям українських захисників та захисниць ворог втратив контроль над кількома населеними пунктів на межі Миколаївської та Херсонської областей.\nЗа попередню добу підрозділами протиповітряної оборони Повітряних Сил та Сухопутних військ було уражено дев’ять повітряних цілей: чотири БпЛА (два з них зенітними ракетними підрозділами Сухопутних військ) та три крилаті ракети противника. Також уражено два літака. Попередньо - винищувачі Су-30. Інформація уточнюється.\nНа території Донецької та Луганської областей за минулу добу відбито одинадцять атак ворога, знищено п’ять танків, сім одиниць бойової броньованої техніки та п’ять одиниць автомобільної техніки ворога.\n",
        "news_photo": "https://img.pravda.com/images/doc/2/8/28390ef-279683736-309660858013666-7942641401424511580-n.jpg",
        "news_tags": [
            "Збройні сили",
            "війна"
        ]
    },
    {
        "news_title": "Росіяни змінили тактику і стали обережнішими – Запорізька ОВА",
        "news_author": "Олена Рощіна",
        "news_data": "2022-05-05 07:22:00",
        "news_text": "\nРосійські військові змінили тактику, намагаючись наступати на сході України: вони аналізують тактику Збройних сил України, шукають їхні слабкі місця, проявляють обережність.\nДжерело: Запорізька обласна військова адміністрація\nДослівно: \"Російська армія намагається наростити темпи наступу на сході України, аби вийти на адміністративні межі Луганської та Донецької областей, а також розвинути наступ на Запорізькому напрямку. \nДля цього противник намагається завдавати втрат підрозділам Сил оборони, проводить перегрупування та посилення своїх військ, нарощує систему вогневого ураження та матеріально-технічного забезпечення.\n\n\n\n\nВорог змінює свою тактику у порівнянні з першими днями війни. Тепер росіяни діють по ситуації, вивчають і аналізують тактику ЗСУ, шукають слабкі місця. Росіяни стали обережнішими, а не просто беруть кількістю\".\nДеталі: З метою сковування дій підрозділів Сил оборони ворог здійснює обстріли позицій наших військ практично уздовж всієї лінії зіткнення та завдає удари у районі Гуляйполя.\nЗусилля армії РФ зосереджені на веденні наступу на населені пункти Гуляйполе, Комишуваха та Оріхів.\n\nЧитайте нас у Telegram. Підписуйтесь на наш канал \"УП. Стрічка\"\n\n\n\nВІДЕО ДНЯ\n\n\n\"Також окупанти почали шити форму Збройних Сил України та переодягатися в неї, готуючи провокації проти мирного населення. Не виключено здійснення провокативних дій такими переодягненими підрозділами, щоб скомпрометувати українських військових на окупованих територіях і лінії зіткнення\", – попереджаї Запорізька ОВА. \n",
        "news_photo": "",
        "news_tags": [
            "війна",
            "Запорізька область",
            "Донбас",
            "провокації"
        ]
    },
    {
        "news_title": "Євросоюз запустить свій план Маршалла для України – Мішель",
        "news_author": "Ольга Глущенко",
        "news_data": "2022-05-05 06:41:00",
        "news_text": "\nДонорська конференція, яка пройде у столиці Польщі Варшаві, може стати відправною для європейського плану Маршалла для України.\nДжерело: президент Євроради Шарль Мішель в інтерв'ю Інтерфакс-Україна\nПряма мова: \"На мій погляд, ця конференція має бути відправною точкою для такого собі європейського плану Маршалла для України.\nЦе саме те, що ми маємо зробити, ми маємо надіслати дуже сильний сигнал щодо того, що підтримуватимемо Україну настільки, наскільки це можливо\".\n\n\n\n\n\"Зараз у цьому столітті війна проти України є людською трагедією, що означає, що далекоглядні лідери сьогодні повинні встати і дати сигнал, що ми будемо мужні, будемо тверді, щоб підтримати Україну не лише словом, не лише промовами – цього недостатньо. Потрібні рішення, потрібні гроші, нам потрібна сильна координація, нам потрібна політична воля.\n\"Я зрозумів, що для нас як для ЄС надзвичайно важливо бути конкретними в наших діях, визначати пріоритети, а також мобілізувати необхідні засоби. Це перший елемент.\nДругий елемент. Я запропонував Європейській раді політично підтримати запуск цієї конференції.\n\nЧитайте нас у Telegram. Підписуйтесь на наш канал \"УП. Стрічка\"\n\n\n\nВІДЕО ДНЯ\n\n\nЦе означає, що нас підтримують 27 глав держав та глав урядів.\nМи вирішили під час обговорення Європейській раді, а також у рамках наших контактів із президентом Зеленським, що ми хочемо залучити на цю конференцію міжнародне співтовариство, щоб дати можливість багатьом донорам з інших куточків світу продемонструвати солідарність із Україною.\nСаме тому я такий радий, що Польща разом із Швецією ухвалили рішення провести цю конференцію у Варшаві за повної моєї та Європейської комісії підтримки\".\nДеталі: Крім того, Мішель позначив три пріоритети та три цілі, які він бачить для використання трастового фонду.\n\"По-перше, це гуманітарна допомога. Ми хочемо переконатися, що українська влада отримує максимальну підтримку для надання необхідної гуманітарної допомоги людям в Україні, які страждають через всі ці звірства і труднощі.\nПерша мета – гуманітарна підтримка.\nДруга мета – ліквідність. Важливо якнайбільше підтримати Україну бюджетною допомогою, грантами та кредитами – підтримати країну максимально на економічному рівні. Саме тому ми вважаємо, що цей трастовий фонд може бути корисним і для того, щоб дати сильний сигнал впевненості, довіри та дати можливість уряду, владі керувати країною у короткостроковій та середньостроковій перспективі. І третій пункт – відбудова країни\", – перерахував він.\nНа думку Мішеля, трастовий фонд має бути активований \"якнайшвидше\".\nЦе означає, що це обговорення (на конференції – ред.) має стати відправною точкою. Тут ми постараємося зробити наші зусилля більш скоординованими, більш масованими. Це має бути метою.\nІ важливо, на мій погляд, що влада України зможе найближчими днями і тижнями мати гроші, необхідні їм для досягнення трьох цілей, які я назвав: гуманітарна підтримка, ліквідність і розпочати відновлення країни\", – наголосив президент Європейської ради.\nГоворячи про відновлення повоєнної України, Мішель зазначив, що \"мета не в тому, щоб відновити Україну минулого\".\n\"Мета – побудувати сучасну, процвітаючу, спрямовану у майбутнє Україну.\nЦе означає, наприклад, що коли буде відновлення інфраструктури, її важливо відновлювати відповідно до потреб майбутнього, зважаючи на зміну клімату, цифрову трансформацію світу і ті проблеми, з якими ми стикаємося в ЄС та з якими стикається весь світ\", – пояснив він.\n",
        "news_photo": "https://img.pravda.com/images/doc/8/d/8d6d4e4-gettyimages-1239470939.jpg",
        "news_tags": [
            "ЄС",
            "Україна",
            "війна"
        ]
    },
    {
        "news_title": "Лідери ЄС розглянуть заявку України на членство, коли настане \"кращий момент\" - Мішель",
        "news_author": "Ольга Глущенко",
        "news_data": "2022-05-05 06:05:00",
        "news_text": "\nПрезидент Європейської ради Шарль Мішель чекає \"кращого моменту\" для внесення до порядку денного для лідерів ЄС розгляд заявки України на членство.\nДжерело: Мішель в інтерв'ю Інтерфакс-Україна\nПряма мова: \"У Раді я буду зобов'язаний оцінити, коли ми будемо готові включити цю тему до порядку денного Європейської Ради.\nЯ проконсультуюсь з усіма дійовими особами, щоб оцінити, коли настане кращий момент, і ми будемо готові провести ці дебати на рівні Ради Європи...\n\n\n\n\nЧи це буде в червні чи пізніше – я не можу сказати сьогодні\".\nДеталі: При цьому президент Європейської ради нагадав, що заявка України вже проходить усі необхідні процедури у прискореному темпі.\n\"По суті, за кілька днів після того, як ми отримали заявку, ми швидко ухвалили рішення, доручивши Єврокомісії надати свої висновки. Зазвичай це триває 8-9 місяців. Де-факто рішення було ухвалено за кілька днів\", – додав Мішель.\n\nЧитайте нас у Telegram. Підписуйтесь на наш канал \"УП. Стрічка\"\n\n\n\nВІДЕО ДНЯ\n\n\nВідповідаючи на запитання, чи можлива ситуація, в якій Україні членство буде надано ще до проведення всіх необхідних реформ, Мішель зазначив, що \"цілком очевидно, що це процес, заснований на реформах, тому що питання про членство пов'язане із загальним підходом до фундаментальних елементів – верховенством права, незалежністю правосуддя, боротьбою з корупцією, єдиним ринком, економічними реформами\".\nНагадаємо: Мішель виступає за конфіскацію активів росіян, які перебувають під санкціями, з метою подальшого їх використання для відшкодування збитків, завданих Росією у війні проти України.\n",
        "news_photo": "https://img.pravda.com/images/doc/6/f/6fd66b1-gettyimages-1239658167.jpg",
        "news_tags": [
            "ЄС",
            "Україна"
        ]
    },
    {
        "news_title": "Білий дім заявив, що Росія \"вже програла війну\"",
        "news_author": "Ольга Глущенко",
        "news_data": "2022-05-05 04:59:00",
        "news_text": "\nБілий дім заявив, що, зважаючи на провали у досягненні поставлених цілей, Росія вже програла війну в Україні.\nДжерело: речниця Білого дому Джен Псакі на брифінгу у Вашингтоні, цитує Укрінформ\nПряма мова: \"Важливо зазначити й не випускати з поля зору, як це (свою перемогу – ред.) визначали для себе росіяни. Вони вже програли – за своїм визначенням\".\n\"Президент Путін не проведе маршу вулицями Києва. Вони не заволодіють територіальною цілісністю й суверенітетом цієї країни. Їм не вдалося розділили НАТО\".\n\n\n\n\nДеталі: Псакі пояснила, що в Кремлі планували захопити значну частину території України, у тому числі на півночі, але зробити цього їм не вдалося.\nУ зв’язку з недосягнутими цілями речниця Білого дому підкреслила, що на нинішньому етапі США докладають зусиль, аби зміцнити позиції України за столом переговорів як шляхом посилення зброєю на полі бою, так і забезпеченням будь-яких потреб української сторони.\n",
        "news_photo": "https://img.pravda.com/images/doc/3/5/35c25fe-71c2c12-efbc86b-gettyimages-1357505825.jpg",
        "news_tags": [
            "США",
            "війна",
            "Росія"
        ]
    },
    {
        "news_title": "Розвідка США допомагає Україні знищувати російських генералів – NYT",
        "news_author": "Ольга Глущенко",
        "news_data": "2022-05-05 05:38:00",
        "news_text": "\nСполучені Штати надали розвідувальні дані про російські підрозділи, це дозволило українцям атакувати і вбивати багатьох російських генералів під час війни Росії в Україні.\nДжерело: The New York Times із посиланням на американських посадовців\nДеталі: Видання нагадує, що українські чиновники заявили, що вбито 12 російських генералів на передовій, і ця кількість здивувала військових аналітиків.\nДопомога щодо націлювання є частиною секретної допомоги адміністрації Байдена щодо надання Україні розвідувальних даних на полі бою в режимі реального часу.\n\n\n\n\nЦі розвідувальні дані також включають передбачувані переміщення російських військ, отримані з нещодавніх американських оцінок секретного плану бойових дій Москви на Донбасі, повідомили чиновники. Проте вони відмовилися уточнити, скільки генералів було вбито в результаті допомоги США.\nСполучені Штати зосередилися на наданні місцезнаходження та інших подробиць про мобільний штаб російських військових, який часто переміщується.\nУкраїнські чиновники поєднали цю геолокацію зі своїми розвідувальними даними, включаючи перехоплені комунікації, які попереджають українських військових про присутність вищих російських офіцерів, щоб завдати артилерійських ударів та інших атак, у яких загинули російські офіцери.\n\nЧитайте нас у Telegram. Підписуйтесь на наш канал \"УП. Стрічка\"\n\n\n\nВІДЕО ДНЯ\n\n\nВидання зазначає, що Адміністрація (Байдена – ред.) намагалася зберегти в секреті більшу частину розвідувальних даних на полі бою, побоюючись, що це буде розцінено як ескалація і спровокує президента Росії Владіміра Путіна на розширення війни.\nАмериканські офіційні особи не стали описувати, як вони отримали інформацію про штаб російських військ, побоюючись піддати їх методам збору. Але протягом всієї війни розвідувальні служби США використовували різноманітні джерела, включаючи секретні та приватні супутники, щоб відстежувати переміщення російських військ.\nВідповідаючи на запитання про надання розвідданих українцям, речник Пентагону Джон Ф. Кірбі сказав, що \"ми не будемо говорити про деталі цієї інформації\". Але він визнав, що Сполучені Штати надають \"Україні інформацію та розвідувальні дані, які вони можуть використовувати для захисту\".\nNYT зазначає, що Сполучені Штати забороняють собі надавати розвідувальні дані про найвищих російських військових лідерів. Зокрема, це стосується російського генерала Герасимова.\nАле американська розвідка була причетною у смерті інших російських генералів, визнали чиновники.\nАмериканські офіційні особи публічно визнали, що Сполучені Штати почали надавати Україні оперативні розвідувальні дані напередодні вторгнення Росії 24 лютого.\nЗа їхніми словами, американська розвідка передала Україні секретну інформацію в широкому діапазоні сфер, від переміщення російських військ до даних про цілі.\n",
        "news_photo": "https://img.pravda.com/images/doc/d/9/d902269-278774319-307507244895694-8058569745483825348-n.jpg",
        "news_tags": [
            "США",
            "війна",
            "Росія"
        ]
    },
    {
        "news_title": "Окупанти заборонили керівникам ЗАЕС виїжджати з міста – ОВА",
        "news_author": "Ольга Глущенко",
        "news_data": "2022-05-05 04:37:00",
        "news_text": "\nРосійські загарбники заборонили керівникам Запорізької електростанції виїжджати з міста, навіть у службових справах.\nДжерело: Запорізька військова адміністрація\nДослівно: \"Окупанти заборонили керівникам ЗАЕС виїжджати з міста. Навіть у службових справах\".\nДеталі: Напередодні російські загарбники не випустили з Енергодара головного інженера Запорізької атомної електростанції Юрія Чернічука. Він мав брати участь у засіданні Ради головних інженерів \"НАЕК \"Енергоатом\".\n\n\n\n\nЙого затримали на виїзді з Енергодара і з блокпосту відвезли на допит.\n\"У підсумку йому та іншим керівникам ЗАЕС заборонено покидати місто. Навіть якщо цього вимагає робота, від якої залежить передусім безпека не лише регіону, а всього континенту\", – зазначають у Запорізькій ОВА.\n",
        "news_photo": "https://img.pravda.com/images/doc/6/8/682f7ef-38744b2-de804af-----gettyimages-1161467052.jpg",
        "news_tags": [
            "ЗАЕС",
            "Запорізька область",
            "війна"
        ]
    },
    {
        "news_title": "Скандал у польському уряді: прем'єр вимагає відставки голови МЗС – ЗМІ",
        "news_author": "\"Європейська правда\"",
        "news_data": "2022-05-05 03:50:00",
        "news_text": "\nВ польському уряді назріває гучний скандал – прем’єр Матеуш Моравецький добивається відставки міністра закордонних справ Збігнева Рау.\nЯк повідомляє \"Європейська правда\", про це, посилаючись на свої джерела, пише Onet.pl.\n\"Прем’єр-міністр Моравецький, якби міг, то за один день звільнив би главу МЗС\",– зазначає виданню один із наближених до голови уряду чиновників. За його словами, \"польська дипломатія під нинішнім керівництвом вже мало що важить\".\n\"Усі найважливіші візити чи переговори з моменту вторгнення Росії в Україну проводить і проводить прем’єр-міністр, який не має підтримки в цій сфері з боку Міністерства закордонних справ. І саме в цей відповідальний момент, коли йде війна за кордоном\",- додає він.\n\n\n\n\nВ якості прикладу, чиновник  згадує візит трьох прем’єрів у Київ в середині березня – МЗС не було залучено до підготовки цього візиту.\nВтім, як зазначає видання, Збігнев Рау має підтримку в особі президента правлячої партії \"Право і Справедливість\" Ярослава Качинського.\nУ виданні зазначають, що 28 квітня Качинський мав годинну розмову один на один із головою МЗС. \"Наші співрозмовники вказують, що головною темою розмови в принципі могла бути лише одна - або гарантія утримання на посаді, або швидка відставка\",- зазначає Onet.pl.\n\nЧитайте нас у Telegram. Підписуйтесь на наш канал \"УП. Стрічка\"\n\n\n\nВІДЕО ДНЯ\n\n\nУ правлячій партії неофіційно додають, що конфлікт між Міністерством закордонних справ і Канцелярією прем’єр-міністра може призвести до серйозних проблем.\n\"Ця урядова дипломатична битва нікому не підходить. Чим швидше це закінчиться, тим краще для всіх\", – каже відомий політик з правлячої партії.\n",
        "news_photo": "https://img.pravda.com/images/doc/d/f/dfd1e2e-fr8woazxoaaccxt.jpg",
        "news_tags": [
            "Польща"
        ]
    },
    {
        "news_title": "Стало відомо, якими ракетами ворог завдав удару по Закарпаттю",
        "news_author": "Ольга Глущенко",
        "news_data": "2022-05-05 02:41:00",
        "news_text": "\nРосійські загарбники завдали удару по Закарпаттю ракетами з осколково-фугасним наповненням.\nДжерело: голова Закарпатської обласної військової адміністрації Віктор Микита\nПряма мова: \"Ворог цілить по Закарпаттю ракетами, які мають осколково-фугасне наповнення. Воно призначене для ураження не тільки об’єктів, а й насамперед людей\".\n\"Такі самі уламки пошкодили й будинки на відстані до 300 метрів від місця влучання ракети\".\n\n\n\n\nДеталі: Микита опублікував у Телеграмі світлини, на яких \"чітко видно, як після вибуху ракети розлітаються сформовані округлі елементи та буквально прорізають метал\".\n\n\n\n\nЩо передувало: У вівторок увечері Росія завдала ракетного удару по підстанції біля вокзалу у Воловці Закарпатської області. Внаслідок ракетного удару 57 будинків у Воловці залишилися без газопостачання. Це був перший ракетний удар по Закарпаттю з початку війни. \nУ смт Воловець Закарпатської області відремонтували й запустили електричну підстанцію, яку пошкодила у вівторок російська ракета, також відновлено газопостачання.\n\nЧитайте нас у Telegram. Підписуйтесь на наш канал \"УП. Стрічка\"\n\n\n\nВІДЕО ДНЯ\n\n\n",
        "news_photo": "https://img.pravda.com/images/doc/c/4/c495560-0.jpg",
        "news_tags": [
            "Закарпаття",
            "війна"
        ]
    },
    {
        "news_title": "Росія намагалася підірвати можливості України отримувати зброю – Пентагон",
        "news_author": "Ольга Глущенко",
        "news_data": "2022-05-05 03:10:00",
        "news_text": "\nВорожі ракетні удари по важливих об’єктах інфраструктури повинні були перешкодити постачанню військової допомоги до України.\nДжерело: речник Пентагону Джон Кірбі під час брифінгу, цитує Укрінформ\nПряма мова: \"Вони (росіяни – ред.) намагалися уразити те, що, на нашу думку, є критично важливими інфраструктурними цілями на заході (України – ред.), в тому числі об’єкти електропостачання, транспортні вузли тощо.\nМи розглядаємо це як їхні спроби підірвати можливості України щодо поновлення своїх сил\".\n\n\n\n\n\"Ми знаємо, що матеріали, зброя, боєприпаси потрапляють до рук українців\".\nДеталі: Кірбі запевнив: попри такі удари, Сполучені Штати зберігають усі можливості для постачання військової допомоги, в тому числі систем озброєнь.\nЗа його словами, США й інші західні країни мають багато способів для транспортування необхідної допомоги в Україну.\n\nЧитайте нас у Telegram. Підписуйтесь на наш канал \"УП. Стрічка\"\n\n\n\nВІДЕО ДНЯ\n\n\n",
        "news_photo": "https://img.pravda.com/images/doc/e/1/e1b07ec-11ae120-gettyimages-1376609960--1-.jpg",
        "news_tags": [
            "Росія",
            "США",
            "війна",
            "Україна"
        ]
    },
    {
        "news_title": "Блінкен отримав позитивний тест на Covid – Держдеп",
        "news_author": "Ольга Глущенко",
        "news_data": "2022-05-05 01:40:00",
        "news_text": "\nУ середу держсекретар Сполучених Штатів Ентоні Блінкен отримав позитивний результат тесту на Covid-19.\nДжерело: речник Держдепу Нед Прайс, цитує CNN\nПряма мова: \"… Блінкен отримав позитивний ПЛР-тест на COVID-19. Секретар повністю вакцинований проти вірусу і відчуває лише легкі симптоми\".\nДеталі: Прайс зазначив, що у вівторок у Блінкена був негативний результат.\n\n\n\n\nУ Держдепі повідомляють, що Блінкен ізолюватиметься вдома і працюватиме, дотримуючись \"віддаленого графіку роботи\".\nГоловний дипломат США був присутній на вечері кореспондентів Білого дому в суботу, на якій також був присутній президент Джо Байден.\nПроте речниця Білого дому Джен Псакі заявила в середу, що президент не був у тісному контакті ні з ким із людей, які отримали позитивні тести на Covid-19.\n\nЧитайте нас у Telegram. Підписуйтесь на наш канал \"УП. Стрічка\"\n\n\n\nВІДЕО ДНЯ\n\n\n",
        "news_photo": "https://img.pravda.com/images/doc/6/5/6562155-gettyimages-1237855734.jpg",
        "news_tags": [
            "США",
            "коронавірус"
        ]
    },
    {
        "news_title": "Посольство Канади незабаром повернеться в Україну – МЗС",
        "news_author": "Ольга Глущенко",
        "news_data": "2022-05-05 02:04:00",
        "news_text": "\nПосол Канади в Україні Лариса Ґаладза незабаром повернеться з Польщі в Україну.\nДжерело: міністр закордонних справ Канади Мелані Жолі, цитує Укрінформ\nПряма мова: \"Наша мета – відновити дипломатичну присутність в Україні. Можу підтвердити, що Лариса Ґаладза, яка була нашим послом в Україні й зараз перебуває на півдні Польщі, повернеться\".\nДеталі: Водночас вона не назвала точної дати поновлення роботи канадського посольства в Україні.\n\n\n\n\n\nЧитайте нас у Telegram. Підписуйтесь на наш канал \"УП. Стрічка\"\n\n\n\nВІДЕО ДНЯ\n\n\n",
        "news_photo": "https://img.pravda.com/images/doc/1/5/15303c6-raz-canad-070220-17.jpg",
        "news_tags": [
            "Канада",
            "Україна"
        ]
    },
    {
        "news_title": "На Сумщині за вечір – майже 40 ворожих мінометних прильотів",
        "news_author": "Ольга Глущенко",
        "news_data": "2022-05-05 01:11:00",
        "news_text": "\nБлизько 20-ї години в середу ворог 40 разів обстріляв з мінометів громади Сумської області.\nДжерело: голова Сумської військової адміністрації Дмитро Живицький\nПряма мова: \"Близько 20-ї години росіяни почали зі свого боку кордону обстрілювали наші громади.\nГлухівська громада, мінометний вогонь, близько 20 прильотів в районі села Сопич.\n\n\n\n\nЕсманська громада, околиці Бачівська та Товстодубове. Близько 18 мінометних прильотів з боку ворога.\nПостраждалих і руйнувань немає\".\n",
        "news_photo": "https://img.pravda.com/images/doc/f/d/fd319de-279379770-419853136809658-3923892227310609146-n.jpg",
        "news_tags": [
            "Сумська область",
            "війна"
        ]
    },
    {
        "news_title": "Заморожені активи росіян потрібно конфіскувати на користь України – Шарль Мішель",
        "news_author": "Світлана Кізілова",
        "news_data": "2022-05-05 00:53:00",
        "news_text": "\nПрезидент Європейської ради Шарль Мішель виступає за конфіскацію активів росіян, які перебувають під санкціями, з метою подальшого їх використання для відшкодування збитків, завданих Росією у війні проти України.\nДжерело: Мішель в інтерв'ю агенції \"Інтерфакс-Україна\"\nПряма мова: \"Особисто я абсолютно переконаний, що вкрай важливо не лише заморозити активи, а й уможливити їхню конфіскацію, зробити їх доступними для відновлення країни. Це моє особисте переконання\".\nДеталі: Водночас він констатував, пославшись на професійний досвід роботи юристом, що юридичний рівень цього питання не такий простий. \"У ЄС існує 27 правових систем, і в багатьох державах-членах ЄС для цього буде потрібно рішення судом. Це важкий та довгий процес\", - додав президент Європейської ради.\n\n\n\n\nУ зв'язку з цим Мішель повідомив, що вже доручив юридичній службі Євроради підготувати \"деякі можливі ідеї, щоб знайти юридичне рішення відповідно до принципів верховенства права, яке б полегшило і уможливило конфіскацію активів людей, які перебувають під санкціями ЄС або іншими країнами світу\".\nПряма мова: \"На мій погляд, це питання справедливості, не лише заморозка активів, а й їхня конфіскація, щоб зробити ці гроші доступними для української влади… Особливо для відновлення країни. Це – питання справедливості\".\n",
        "news_photo": "https://img.pravda.com/images/doc/6/d/6da27c7-gettyimages-1227665226.jpg",
        "news_tags": [
            "санкції",
            "Росія",
            "війна",
            "Україна"
        ]
    },
    {
        "news_title": "Не було жодного дня, щоб я цим не займався – Зеленський про евакуацію з Маріуполя",
        "news_author": "Ольга Глущенко",
        "news_data": "2022-05-05 00:39:00",
        "news_text": "\nПрезидент України Володимир Зеленський повідомив про евакуацію людей з Маріуполя та \"Азовсталі\", а аткож зазначив, що він щодня займається цим питанням.\nДжерело: Зеленський у відеозверненні\nПряма мова: \"Сьогодні завершився 2-й етап нашої евакуаційної операції з Маріуполя. 344 людини вдалося врятувати із самого міста та околиць. Саме стільки людей сьогодні виїхали в Запоріжжя.\nНаша команда готується їх зустрічати так само, як і більш ніж 150 людей, яких вдалося вивезти з \"Азовсталі\". Усі вони отримують необхідну допомогу…\"\n\n\n\n\n\"Говорив сьогодні з генеральним секретарем ООН Антоніо Геттерешем про те, що вже вдалося, про те, що ще маємо зробити, щоб врятувати маріупольців та захисників міста.\nНе було жодного дня, щоб я цим не займався, щоб ми цим не займалися. Я вдячний усім, хто допомагає\".\n",
        "news_photo": "https://img.pravda.com/images/doc/8/0/80de495---.jpg",
        "news_tags": [
            "Зеленський",
            "Маріуполь",
            "евакуація"
        ]
    },
    {
        "news_title": "Зеленський запевнив, що Росія відповість за смерть Махова",
        "news_author": "Катерина Тищенко",
        "news_data": "2022-05-05 00:37:00",
        "news_text": "\nПрезидент Володимир Зеленський запевняє, що Росія відповість за смерть журналіста і військового Олександра Махова.\nДжерело: звернення президента\nПряма мова: \"Мої щирі співчуття близьким і друзям. Хай його син Владислав знає: Росія відповість за цю смерть. Ми обов’язково здобудемо для України перемогу. Впевнений, це було мрією Олександра, і ми її реалізуємо\".\nДеталі: Зеленський повідомив, що Махов, який служив у 95-й десантно-штурмовій бригаді, загинув на Харківщині в боях під Ізюмом. Журналісту було 36 років.\n\n\n\n\n\"У 2017 році він першим з українських журналістів був на нашій станції в Антарктиді. Коли прийшов Covid, він не боявся, два тижні жив у Санжарах, куди привезли українців з Китаю. З першого дня повномасштабної війни він був на фронті – доброволець, ветеран АТО, боєць 95-ї десантно-штурмової бригади. Сам родом з Луганської області. Він по-особливому відчував, що значить ця війна\", - сказав президент.\nЩо передувало: 4 травня внаслідок російських обстрілів загинув український журналіст Олександр Махов.\n",
        "news_photo": "https://img.pravda.com/images/doc/3/3/33de630-mahov-fb1.jpg",
        "news_tags": [
            "Зеленський",
            "ЗМІ",
            "війна"
        ]
    },
    {
        "news_title": "Росіяни вбили на Харківщині ще одного цивільного, поранили 11-річну дитину",
        "news_author": "Ольга Глущенко",
        "news_data": "2022-05-05 00:25:00",
        "news_text": "\nЧерез обстріли росіян у Харківській області загинула людина, поранення дістала 11-річна дитина.\nДжерело: голова Харківської військової адміністрації Олег Синєгубов, ХОДА у Facebook\nПряма мова Синєгубова: \"Сьогодні (4 травня – ред.) під ударом опинився Київський район. Через російські обстріли там сталося кілька пожеж. Зайнялися житлові будинки, господарські споруди приватні автомобілі. Усі загорання оперативно ліквідували пожежники\".\n\"Запеклі бої на території Харківської області тривають. Ворог намагається йти в наступ та обстрілює з артилерії позиції наших захисників. Під обстрілами знаходяться і мирне населення\".\n\n\n\n\nДеталі: Голова ХОВА зазначив, що 4 травняі внаслідок ворожих обстрілів отримала поранення 11-річна дитина в Лозівському районі. На Балаклійщині 1 людина загинула.\nВін також повідомив, що область отримала евакуаційні автомобілі, які будуть транспортувати пацієнтів до закладів медицини. А також реанімобіль для обласної лікарні.\n",
        "news_photo": "https://img.pravda.com/images/doc/4/d/4dd751f-279578506-373724861464673-8116399213463404090-n.jpg",
        "news_tags": [
            "Харківська область",
            "війна"
        ]
    },
    {
        "news_title": "ППО України приземлила 9 цілей противника, з них 2 російські літаки",
        "news_author": "Валентина Романенко",
        "news_data": "2022-05-05 00:16:00",
        "news_text": "\nУ середу Протиповітряна оборона України знищила 9 цілей противника, з них – 2 винищувачі, 4 БПЛА і три крилаті ракети.\nДжерело: речник командування Повітряних сил ЗСУ Юрій Ігнат\nДеталі: 4 травня російський ворог продовжує завдавати ракетних ударів по території України. Загалом за добу знищено дев’ять повітряних цілей.\nЗенітними ракетними підрозділами Повітряних сил уражено два літаки російських окупантів (попередньо винищувачі Су-30), два безпілотні літальні апарати типу Орлан-10 та три крилаті ракети.\n\n\n\n\nЗенітними ракетними підрозділами Сухопутних військ знищено ще два БпЛА противника.\n\nДеталі: Ігнат наголосив, що авіація Повітряних сил продовжує виконувати завдання в українському небі. Ударні групи штурмовиків та бомбардувальників під прикриттям винищувачів завдають ракетно-бомбові ударів по позиціях окупантів.\n\nЧитайте нас у Telegram. Підписуйтесь на наш канал \"УП. Стрічка\"\n\n\n\nВІДЕО ДНЯ\n\n\n",
        "news_photo": "https://img.pravda.com/images/doc/2/3/232b12a-280043315-10221302196079748-7580282786060537125-n.jpg",
        "news_tags": [
            "війна"
        ]
    },
    {
        "news_title": "Польща буде до останнього переконувати Угорщину підтримати санкції проти РФ",
        "news_author": "Anonimus",
        "news_data": "2022-05-05 00:24:00",
        "news_text": "\nВ Польщі сподіваються переконати угорську владу \"не вдаватися до ілюзій щодо планів Росії\".\nЯк повідомляє \"Європейська правда\" із посиланням на Radio Opole, таку заяву  зробив заступник глави МЗС Польщі Шимон Шинковський вель Сенк.\n\"Я щиро сподіваюся, що, як і раніше, наші добрі стосунки дозволили, врешті-решт, навіть у тих сферах, де ми розходилися, прийняти конструктивні рішення, так s зараз нашs переговори, а ми інтенсивно і часто спілкуємося з угорськими партнерами на цю тему….призведе до того, що Угорщина підтримуватиме санкційні пакети\",- заявив  польський дипломат.\n\"Нинішня Угорщина – це та країна, яка мусить зрозуміти важливість ситуації і не закривати очі на геноцид у Бучі, Ірпені чи Гостомелі, а тому мусить проводити солідарну політику\",- додав він.\n\n\n\n\nШинковський вель Сенк додає, що від позиції Будапешту залежить і майбутнє Вишеградської групи.\nНагадаємо, президентка Єврокомісії представила деталі шостого пакета санкцій проти Росії за її агресію проти України.\nУрсула фон дер Ляєн пояснила, що поставки сирої нафти з РФ припиняться протягом шести місяців, а продуктів нафтопереробки – до кінця року.\n\nЧитайте нас у Telegram. Підписуйтесь на наш канал \"УП. Стрічка\"\n\n\n\nВІДЕО ДНЯ\n\n\nВ угорському уряді заявили, що план Євросоюзу щодо повної заборони російської нафти незадовільний, оскільки загрожує енергетичній безпеці Угорщини.\n",
        "news_photo": "",
        "news_tags": [
            "Польща",
            "Угорщина",
            "санкції"
        ]
    },
    {
        "news_title": "Зеленський призначив нових послів у Словенії, Румунії, Чорногорії та Північній Македонії",
        "news_author": "\"Європейська правда\"",
        "news_data": "2022-05-05 00:02:00",
        "news_text": "\nПрезидент України Володимир Зеленський підписав три укази про звільнення послів та сім – про призначення нових.\nВідповідні документи опубліковані на сайті глави держави, пише \"Європейська правда\".\nМихайла Бродовича було звільнено з посади посла України в Словенії. На його місце призначено Андрія Тарана, який до листопада 2021 року був міністром оборони.\nНаталію Задорожнюк звільнено з посади посла України в Північній Македонії, на її це місце призначено Ларису Дір.\n\n\n\n\nУказом президента Олега Герасименка призначено послом України в Чорногорії, а Ігоря Прокопчука - послом України в Румунії.\nПрезидент також підписав указ про призначення Ірини Костюк послом у Республіці Куба. Також посол України в Сенегалі Юрій Пивоваров був призначений послом за сумісництвом у Ліберії, Кот-д'Івуарі та Гвінейській Республіці.\nДмитра Сеника призначено послом України в Об'єднаних Арабських Еміратах.\n\nЧитайте нас у Telegram. Підписуйтесь на наш канал \"УП. Стрічка\"\n\n\n\nВІДЕО ДНЯ\n\n\nКрім того, Олександра Нечитайла було звільнено з посади посла України в Малайзії, а також з посади посла в Республіці Філіппіни та Демократичній Республіці Тимор-Лешті за сумісництвом.\n",
        "news_photo": "https://img.pravda.com/images/doc/8/c/8c0b186-ze-ukaz-op.jpg",
        "news_tags": [
            "Зеленський",
            "дипломатичні відносини"
        ]
    }
]